夫人本以五行氣而成體，乃以四象精而灌身，得江海竭而命更延，日月虧而神轉壯。故聖人理金鎮玉，鍊石補天，體用玄黃，要崇日月。伏以龍虎大丹者，南北往來之位，本元二三，東西出入之名，運合歸一。青赤白黑，各定四維，上下俱通，輻賡八方，位成五帝，三才立象，萬物有形。六十四卦爻用，二十八宿合度，在七十二候之內，處三百六旬之中。始自元陽，終於晦臘。故經云：以天地合其德，日月合其明也。春夏進長滋隆，皆稟於四時。秋冬退伏墊藏，豈離於一運。乾長於艮、巽之體，剛變為柔。坤生於震、兌之形，陰歸陽位。然始陰陽之用，日月交嘆，是以離女坎男，金夫木婦，妮其精氣，陶鍊髓筋，十月功成，一用方備其神也。化之為液鎔凝質，若堅冰變之玄霜，烹剖形如素雪。方辨鉛汞之理，始驗水火之源。合兩象之精華，抽五行之血肉。故聖人研日月二字，通幽洞冥。窮金水五行，出凡入聖。參云：日月為易，剛柔相當。此名水土金之三物，志士豈不省己者哉。欲達至真者，明閑卦象，痛會陰陽，曉察天文，精求易義，火候進退，生殺合宜，表裹清通，內外相應。三元周神論云：欲明其藥，先明自身。悟此一言，而知萬化矣。若天地變易，雌雄抗行，相類不同，黑元交錯者，如持梯而望昇星漢，懸鉤針而擬釣鯨說。幸請賢者，細而詳之，豈敢謬於神道耳。又綠賦內沉論祕義，潛匿幽詞，注解玄言，附成其旨。
取象八卦。
混陰陽之變化。
類南北而有取有捨。
張翼襟帶於白馬。
故玄黃之形質，脫筋骨而瀟灑。
棲巖隱壑，跨岳臨川。
候日華之月彩，亦彌歲而歷年。
窮造化而變化，順天時而奉天。
始雄雌而偶匹，終翱翔而昇仙。
爰有物外之人，性稟天真，抱沖和之精氣，厭寰海之囂塵。
夫求不死之方，尋延齡之訣，得金丹之奧旨，洞玄妙之真說。
故杳杳冥冥，其中有精。
灌金花之一氣，察水火之兩名。
分布四象，陶均五行，駐日魂而呼月魄，遵虎性而契龍情。
由是演易示機，杓星設位，循箕斗而散彩，
播刑德而合剛柔，入中宮而歸戊己。
爾乃九還變態，七返呈妍。
盡一氣而成牙蘗。
乃玄之而又玄。
即火東旋而為龍，水西轉而成虎，虎脫胎而棄子，龍辭丙而致雨。
氣惟先白黑而後黃，始水火而終土。
捨南取北，甲乙宗祖。
神水聖石，帝男金女。
道本不離於玄黃，守一要存乎三五。
信由青腰致遠，玄素鉤深。
風謂七八之水，水生九六之金。
剛表柔裹，內陽外陰。
青龍躍而白虎伏，朱雀飛而玄武沈。
由是日爍中男，月迷姥女。
土彊金勁，一寒一暑。
龍呼虎吸，烏蟾吞吐。
南北交媾於水火，卯酉周旋於子午。
總括乾坤之策，優游變化之主。
母子包羅於匡郭，修養因依於鼎釜。
配銖兩以定循環，察爻象而校火數。
終坤媾而始逛，起復臨而盡乾。
上下兩弦。
黃金白雪，神化自然。
仰乾兌而為天。
母子恩戚，相主交連。
一色三五，水激雲煙。
