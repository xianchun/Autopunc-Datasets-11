千歲寶掌和尚，中印度人也。周威烈十二年丁卯，降神受質，左手握拳，至七歲祝發乃展，因名寶掌。
魏晉間，東游此土，入蜀禮普賢，留大慈，常不食，日誦般若等經千余卷。有詠之者曰：勞勞玉齒寒，似迸巖泉急。有時中夜坐堦前，神鬼泣。一日，謂眾曰：吾有愿住世千歲，今年六百二十有六。故以千歲稱之。
次游五臺，徙居祝融之華嚴、黃梅之雙峰、廬山之東林。尋抵建鄴，會達磨入梁，師就扣其旨開悟。武帝高其道臘，延入內庭。
未幾，如吳，有偈曰：
梁城遇導師，參禪了心地，
飄零二淅，繼居將軍巖，二虎侍側，神人獻地為瑞巖院，學者爭集。嘗謂眾曰：古圣修行，須憑苦節，吾今夏則衣楮，冬則扣冰而浴。故世人號為扣冰古佛。太傅章公仔鈞聞師道譽，躬迎瞻禮。未幾，舍第為寺，夫人練氏以子孫爵問之，答以十世。
天成戊子，應閩主之召，延居內堂，敬拜曰：謝師遠降。
賜茶次，師提起橐子曰：大王會麼？
云：不會。
曰：人王法王，各自照了。
留十日，以疾辭，至十二月二日，沐浴陞堂，告眾而逝。王與道俗備香薪蘇油茶毘之，祥耀滿山，獲設利五色，塔於瑞巖正寢。壽八十有五，臘六十有三。謚曰妙應法威慈濟。師之苦節異行，他心慧眼，備見于本錄云。
酒仙遇賢和尚，姑蘇長洲林氏子。母夢吞大珠而孕，生多異祥，貌偉怪，口客。世務農，母孕二年，餉父田間，生於林下，濯於河，兒曰：無冰我。是時紅光燭天，太史以產異人，奏令物色，得師，乃育於近臣家。襁褓能語往事，三歲起趺坐，知其苾蒭也。及長，與圓梵相。覆體止一衲，祁寒隆暑莫能侵。日食或倍二十人不飽，水漿不入口，二三月不饑。一臥必三載，坐立如之。未嘗讀誦，辨才無礙。未嘗修真，而頂出白光。忽張目大呼而非怒，終日言笑而非喜。每告人吉兇禍福，不差毫厘。
居京都時，五府以次爭延之，間語人曰：天平白云是吾歸處。
崇寧初，持拂歌笑出夷門，強挽不回。東來姑蘇天平之白云寺，緇素景從。有以佛法問者不答，以偈請者則大書此且以示。
政和中，奄然而逝，闍維，其胃腸瑩徹若瑠璃，骨碧者如玉，黃者如金，設利無數。道俗以所化之地為塔奉藏，鑿壙三尺，得紫石函，題其上曰知足道場，眾乃益異。入塔日，地為之震，郡守上其事，賜金襴紫伽梨，謚凈行大師，塔曰明因。
風法華，隱於太原壽陽方山之土龕。初至，虎為負經，而神龍化泉，天女給侍，夜則齒光代燭，間食棗柏，因號棗柏大士。
嘗以華嚴大教抉微剔奧，論而明之，曲折萬旋，如水赴海，會釋十門，妙盡經旨，總四十卷，目曰華嚴論。其首叙曰：
夫有情之本，依智海而為源；含識之流，總法身而為體。只為情生智隔，想變體殊，達本情亡，知心體合。今此大方廣佛華嚴經者，明眾生之本際，示諸佛之果源。其為本也，不可以功成；其為源也，不可以行得。功亡本就，行盡源成。源本無功，能隨緣自在者，即此毘盧遮那也。以本性為先，智隨根應，大悲濟物，以此為名。依本如是，設其教澤，滂流法界，以潤含生。於是寄位四天，示形八相。菩提場內，現蘭若以始成普光法堂，處報身之大宅。
普賢長子，舉果得於藏身；文殊小男，創啟蒙於金色。以海印三昧，周法界而降靈；用普眼法門，睹塵中之剎海。依正二報，身土交參，因果兩門，體用相徹。以釋天之寶網，彰十剎以重重；取離垢之摩尼，明十身而隱隱。無邊剎境，自他不隔於毫端；十世古今，始終不移開果復。十現品內，示因果以結始終；給孤園中，利人天而明法界。目連鶖子，隔眎聽於對顏：六千比丘，啟十明於路上。覺城東際，五眾咸臻；古佛廟前，同登十智。善財發明導首，用彰來眾齊然。又成五位法門，具德行，其軌范令使啟蒙，易達解行無疑，還信首文殊之前，正證妙峰之頂。經過五眾，成一百一十之法門，至慈氏之園，結會一生之佛果。返視文殊之初友，明以果同因；後入普賢之妙身，彰體用圓極。
此經名大方廣佛華嚴經者，大以無方為義，方以理智為功，廣則毫剎相容，佛乃體用無作，華喻行門可樂，能敷理事之功，嚴即依正莊嚴，經即貫穿縫綴。者，類會同流法門，均隔為品。此經總有四十品之勝典，此品建初，故稱第一，是故言大方廣佛華嚴經世主妙嚴品第一。
釋此一部之經，總作十門分別：第一、明依教分宗；第二、明依宗分教；第三、明教義差別；第四、明成佛同別；第五、明見佛差別；第六、明說教時分；第七、明凈土權實；第八、明攝化境界；第九、明因果延促；第十、明會教始終云云。
呂於言下頓契，作偈曰：
棄卻瓢囊摵碎琴，如今不戀水中金。
自從一見黃龍後，始覺從前錯用心。
龍囑令加護。後謁潭之智度覺禪師，有曰：余游韶郴，東下湘江，令見覺公。觀其禪學精明，性源淳潔，促膝靜坐，收光內照。一衲之外無余衣，一鉢之外無余食。達生死岸，破煩惱殼。方今佛衣寂寂兮無傳，禪理懸懸兮幾絕，扶而興者，其在吾師乎？聊作一絕奉記。達者推心方濟物，圣賢傳法不離真。請師開說西來意，七祖如今未有人。
皇佑間，至西湖凈慈，即圓照本禪師室。照見之，乃曰：黃龍道底？
呂曰：錢大不要饒舌。便出。
宣和中，抵四明金鵝寺，顧方丈蕭然，頃有童子出。呂問：此何寥寥？
童云：莫道寥寥，虛空也不著。
呂嘉其言，題詩於壁曰：
方丈有門出不鑰，見個山童赤雙腳，問伊方丈何寥寥，報道虛空也不著。
聞此語，何欣欣！主翁豈是尋常人？我來謁見不得見，渴心耿耿生埃塵。
歸去也，波浩渺，路入蓬萊山杳杳，相思為上石樓時，雪晴海闊千峰曉。
張用成真人，字平叔，天臺人也。熙寧己酉，至成都，有授以丹砂者，久之功乃成，且曰：吾形雖固，而本源真覺之性有所未究，豈宜自怠？遂探佛書，讀傳燈有省，著悟真篇警於世。
嘗作禪宗歌頌，其自叙曰：此恐學道之人，不通性理，獨修金丹，於性命之道未備，則運心不普，物我難齊，又焉能究竟圓通，迥超三界？故首楞嚴經言：十種仙，皆是人中鏈心堅固服餌。壽千萬歲，不修正覺，報盡還來，散入諸趣。彌勒菩薩金剛經頌有云：饒經八萬劫，終是落空亡。故此悟真篇，先以神仙命術誘其修鏈，次以諸佛妙用廣其神通，後以真如空性遣其幻妄，而歸於究竟空寂之本源矣。以再下春闈，往云臺大吼寺，剃染具戒，即謁大愚芝、神鼎諲諸名衲。後見羅漢下尊宿，始徹己事，道學有聞，叢林稱為頂三教。出住東山，遷數剎。
上堂曰：一句函蓋乾坤，不離毛吞巨海；一句截斷眾流，不離斬釘截鐵；一句隨波逐浪，不離目機銖兩。若是通玄上士，出言坐斷天下老和尚舌頭。若不到這，進前筑著鼻孔，退後墮坑落壍。各自知時，打草鞋行腳去。
上堂，召大眾曰：諸佛說法，似擲劍揮空；祖師傳心，如著鞋上樹；天下老和尚指注，徧大地盡是葛藤。更說無心是道，乃同死漢。直得山河大地與自己無差，坐在法身處，見聞不脫，光影似搖，生死茫然，如何辨主？直須透過，如水入水，如風入風，拋擲自由，開合不成，孔竅為妙。
九龍觀道士并三士人請上堂：儒門畫八卦，造契書，不救六道輪回；道門朝九皇，鏈真氣，不達三只劫數。我釋迦世尊洞三只劫數，救六道輪回，以大愿攝人天，如風輪持日月；以大智破生死，若劫火焚秋毫。入得我門者，自然轉變天地，幽察鬼神，使須彌鐵圍，大地大海，入一毛孔中，一切眾生不覺不知。我說此法門，如虛空俱含萬象，一為無量，無量為一，若人得一，即萬事畢。珍重！
上堂：夢中作大梵王位，不如醒後一縣尉。種種勞筋骨，何似展腳睡？明得自己無許多般。若未明自己，假饒如今一身現得十身，盧舍那佛使雷音徧眾剎，化佛滿世間，俱是夢中事。須知向上一叚四十九年，三百六十余會，演大乘經，有十個三千大千世界微塵數偈，一四天下微塵數品。其諸余部帙，不可勝言，使大海須彌為筆墨，未能書寫得盡。世尊又說，過五十六億萬年後，有彌勒佛出世。悲臻末劫，劫海無涯，佛海無際，非口所宣，非心所測，皆是世尊度買靴之說，看風使帆之義。世尊又說，有大法眼藏付囑迦葉。且未有世尊、迦葉時，此法眼藏在甚麼處安著？若有人知得落處，出來說看。
僧問：如何是乾元境？
曰：千峰寒色。
云：如何是境中人？
曰：二尊不并化。
問：如何是毘盧師？
曰：口吐陰陽宣造化。
云：超然迥出威音外也。
曰：須作披毛帶角人去始得。
問：如何是有漏？
曰：破屋。
云：如何是無漏？
曰：古井。
問：如何是祖師西來意？
曰：孤舟載明月。
云：意旨如何？
曰：來往照閻浮。
俗士問：三道寶階，曲為初機，向上一路，請師直指。
曰：高皇斬白虵，當年用此劍。
云：不背一切人，不向一切人也。
曰：頭在這，尾在那邊。
問：昔日相如題柱，未是作家，今日橋成，請師下筆。
曰：彩氣夜常動，精靈日少逢。
云：荊山有玉，鑒在卞和。
曰：洪州斬冬瓜，滿江皆是血。
問：月落碧潭時如何？
曰：仙人禮枯骨。
云：轉變後如何？
曰：北邙山下。
俗士問：如何是即色是空？
曰：春虵入竹筒。
云：暫時調直也。
曰：從地獄出，更作畜生。
問：如何是和尚日用事？
曰：我吃飯，汝受饑。
云：法法不相到，又作麼生？
曰：汝作罪，我皆知。
問：如何是和尚一枝拂？
曰：打破修行窟。
云：恁麼則本來無一物也。
曰：知無者是誰？
云：學人罪過。
曰：再思可矣！
俗士問：洞山道：有一物，上拄天，下拄地。未審是甚麼物？
曰：擔鐵枷，吃鐵棒。
云：天地黑，山河走。
曰：閻老殿前添一鬼，北邙山下臥千年。
士叫：快活！快活！
師曰：也是野狐吞老鼠。
問：如何是佛？
曰：舉世無相以。
如何是道？
曰：清風拂白月。
京洛和尚，不知何許人。久居嵩少，後廬舒蘄之間。嘗沮座下童行習讀，唯令參究。適李後主以試經選僧，得度者眾。諸童慍見曰：和尚止某等誦經，今何望？
師占偈曰：
比擬將心合太虛，免教和氣有親疏。
誰知道德渾無用，今日為僧貴識書。
刺史聞以偈，而主悉方其服。
此田地。
庵曰：尚未見路徑，何言到耶？
云：只如他道：溪聲便是廣長舌，山色豈非清凈身？若不到此田地，如何有這個消息？
曰：是門外漢耳！
云：和尚不吝，可為說破。
曰：卻只從這猛著精彩覷捕看。若覷捕得他破，則亦知本命元辰落著處。智通夕不寐，及曉鐘鳴，去其秘畜，以前偈別曰：
東坡居士大饒舌，聲色關中欲透身。
溪若是聲山是色，無山無水好愁人。
持以告此庵，庵曰：向汝道是門外漢。智禮謝。
未幾，有化馬祖殿瓦者，求語發揚，智書曰：寄語江西老古錐，從教日灸。僧問：久向鐵索，未審作何面目？主打露柱。
僧云：謝見示。
主曰：你據個甚麼便恁麼道？僧卻打露柱。
主曰：且道索在甚麼處？僧作量勢。
主曰：今日遇個同參。
泐潭山前一老僧，庵居有年，未嘗言參問。獨秀宏禪師初來主此山，僧聞，書偈附樵者邀宏飯，偈曰：
瓦甑炊陳粟，瓷罌煮薺苗，
不嫌山昧薄，必赴老夫招。
宏讀之曰：山前有此老兒耶？乃振策獨往，言笑終日，僧翌旦乃逝。
溫州爭。
溫州陳道婆者，嘗遍扣諸名宿。後於長老山凈禪師語下發明，有偈曰：
高坡平頂上，盡是采樵翁。
人人盡懷刀斧意，不見山華映水紅。