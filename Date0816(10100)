張師誠，字心友，號蘭渚，湖州歸安人。父夢日輪照窗，寤而生師誠。母早故，事父以孝聞。少年登科第，歷任封疆，為江蘇巡撫。見蘇城殺業甚夥，屢出示勸戒。遇放生河等處，則嚴捕魚之禁。署中不宴客，不殺生。已而長齋奉佛，棲心凈土，自號一西居士。擇前賢凈土論說，輯徑中徑又徑一書，後附凈土歌詠，其自作數十首，最為警切。今錄其八首：
一云：佛緣幸遇識鴻名，火急西歸此一生，不向此生拼力去，胞胎再入墮無明。
一云：才提佛號眾魔侵，降伏云何到一心？口耳相聞心應手，牟尼歷歷字推尋。
一云：全拋名利與悲歡，切己無如此一端，斫斷愛繩憑慧劍，云棲七筆萬回看。
一云：船乘大愿度塵寰，自利利他念一般，先借枝棲蓮界穩，羽毛豐滿任飛還。
一云：執持無間矢初衷，尤在臨時一念融，堪惜坡公公據在，未能著力棄前功。
一云：稍留一愛未全捐，便恐臨時被此牽，欲出娑婆除必盡，次公名論許重詮。
九云：重向尼山訪舊盟，鏗然點瑟話無生，蓮華腳下如輪大，沂水春風掉臂行。
十云：香山老子最清真，每到歧涂一問津，莫悵華原消息斷，谿邊依舊十分春。
又令畫工繒極樂世界圖，悉本凈土三經，依正莊嚴，凡四易稿，閱半載乃成。自題偈曰：
若人欲了知，三世一切佛，應觀法界性，一切唯心造。
我讀華嚴偈，信入凈土門，由諸佛凈愿，成就妙莊嚴。
凈愿如虛空，不拒種種相，無邊功德水，涌現寶蓮華。
一華一眾生，具有如來藏，寶池及寶樹，圍繞寶闌楯，
重重妙樓臺，充滿虛空界，或浴香水流，或享上妙味，
或趺坐經行，或誦經聽法，或衣裓盛華，供養十方佛，
或上善同會，畢入菩提場，眾鳥共天樂，暢發和雅音。
從聞入思修，一念總超越，況乃無量壽，安坐寶華臺，
慈云覆人天，諸根普一雨，聞法得解脫，直至次補處。
如斯利益事，思議何可窮？亦如彼畫師，一心所轉變，
不離毫端量，現此寶王居，非我復非渠，一即遍一切。
畫與能畫人，畢竟了無有，愿見者聞者，如我所發心，
凭茲一念功，自致不退轉，何論萬億程，當處悉具足。
又憫末法眾生不具正眼，互相抵觸，著一乘決疑論，以通儒釋之閡；著華嚴念佛三昧論，以釋禪凈之諍；著凈土三經新論，以暢從上蓮宗未竟之旨；其居士傳、善女人傳、凈土圣賢錄，隨機接引，世多傳而誦之。又嘗醵金萬兩，權入出息，以刱佛宮，刊教典，飯僧眾，開近取堂以周窮乏，置潤族田以贍貧族，舉恤厘會以濟孀居，立放生會以全物命，各有發愿文回向凈土。於蘇杭僧舍屏居十余年，日有課程，預為終制，俾無立後。
乾隆六十年秋，下痢，仍居文星閣。入冬精神漸耗，將諸善會貲一一屬付其侄祝華，令以後永久勿替。有僧真清，問：曾見瑞應否？紹升曰：有何瑞應？我大事在來年開印日耳。至嘉慶元年正月二十日清晨，作辭世偈云：
出沒閻浮塵點身，流離瑣尾竟何因？
而今驀直西方去，瞥眼收回萬劫春。
遂西向趺坐念佛而脫，時果為署中開印日。年五十七。
居士傳、二林居集、一行居集、觀河集、彭氏家譜、僧真清述西史氏曰：余聞二林不若一林好，就了廬山去錫山。竊深然其語。及讀一行書，而嘆其去就之得宜，讀決疑、念佛兩論，覺非一非二，無我無渠，乃爽然自失矣。
呂蔚若，錢塘人。樂善好施，篤修凈業，茹趺坐庭中，僧眾繞行持名。日將午，正當行香，合掌而逝。
曹圣友，嘉善人。嘗患風病，手足癱瘓，進香杭之天竺，於佛前發愿，念佛求生，誓不退轉。從此行住坐臥，佛聲不絕，念至切處，必痛哭流涕。如是者十年。嘉慶十六年七月十一日，令其子到北港荻秋庵，請僧六人來家念佛。十四日僧至，圣友曰：吾十六日當西去，請師等三日相助，感謝不淺。即於是日始，每日念香十枝，行坐相半，圣友日隨之。至十六日晚，坐香甫及二寸，遂化去。
西史氏曰：昔人念佛，痛哭流涕。今則釣譽沽名，即使勇猛一時，旋復怠弛。用力多而成功少者，職是故也。慎之哉！
馮庭桂，蘇州元和人。受持五戒，嘗於普福禪院禮華嚴、法華兩經。每日千拜，寒暑不閑。後居南禪亦然，禮經之暇，即念佛不輟。如是二十余載。嘉慶十八年春，預知時至，遍辭親故，安然念佛而逝，異香三日。
浦文榮，吳江人。中年歸依接待寺僧祥謙，秉受五戒，發心念佛，求生西方，數十年日課佛號不輟。有二子，一出家胥江禪院，亦常至父舍，父子兄弟同心念佛。嘉慶十八年，文榮年七十，感微疾，自知時至，命二子同稱佛號，合掌而逝，室中異香，竟日不散。
鄭兆榮，字廷勳，吳江盛澤人。自幼*茹齋好善，中年賈於漢口，家漸起，而善心益厚。先是有同事妻某氏，因病入冥，神責不孝，欲奪其命。氏急求免，神曰：爾欲消罪，須向善人徐大均商之乃可。氏醒，如其言，乃獲免。其徐大均者，素修凈業，兆榮至戚也。兆榮聞其事，遂信向念佛，日漸加功，慨然捐貲萬金，開善堂，濟貧困，回向凈土。客至無事，不交一言。晚年，自將久備桫枋壽木售人，時懷數珠及錢，往諸貧里，施勸念佛。遇隆冬號寒，雖解衣衣人，所不惜也。嘉慶十八年十二月，染微疾。至望日，子欲辭之他往，兆榮曰：去宜速歸，吾行有日矣。至期，面西趺坐，眷屬環立，兆榮曰：為我念佛，菩薩降臨矣。眾聞異香，移時而化。年七十八。
西史氏曰：世俗愚人，生前不修安養，但知預備壽木，以為安頓一生。及其身入棺中，無錢財者，付之一堆野火；有體面者，埋之萬里荒山。其為計亦左矣。今廷勳以壽木售人，其亦有鑒於此夫。
吳濂，字芑謀，元和庠生。父奉佛，與師林寺某僧善。父病，僧頻來問疾，開示念佛法門。濂在旁聞之，恍然有省，遂棲心凈業。為人簡默，雖念佛無間，人不知也。年三十余，家貧，以教讀為業。試前列，無喜色，嘗語所知，曰：我之志，固有大者在也。一日，小腹忽起一瘤，醫治罔效，瘤潰，血流不止，因賦詩二絕：
一云：贅瘤還系贅瘤身，自嘆今生半廢人，四大本來無我相，皮囊雖好不多春。
一云：不用良方不用醫，自家有病自家知，從今晝夜彌陀佛，證到金剛不壞時。
臥病兩月，病苦日劇，念力益堅。臨沒前三日，預知時至，屏家人勿近。至期，請名僧數人助念，跏趺合掌而終。時在嘉慶十九年二月二十三日。
沈廷瑜，嘉興北版人。性端謹，遇事必躬為之，而信口佛聲，滔滔不絕。人或笑之，皆所不顧也。如是數十年，自云：念佛愈能熟，處事愈詳明。年七十三，示微疾，忽語家人曰：佛來也，為我炳燭。手自焚香而絕。時嘉慶十九年三月十九日也。
西史氏曰：念佛愈能熟，處事愈詳明。此真動靜一如，深入三昧者也。營心名利者，動云我處事紛心，無暇念佛。直至生死到來，放下空手，是誰之過與？
施靜巖，華亭人。性端謹，作事周密，為人謀，必盡心，親族多賴之。嘉慶二十三年春，臥病，藥餌罔效。入夏病劇，其表兄鄭慧庵來視，憫之曰：弟病亟矣，何不念阿彌陀佛？經云臨終十念，亦得往生。靜巖曰：我恨平日未知念佛，今不能念矣，奈何！遂大哭。慧庵曰：無妨，弟聽我念，心中觀想可也。即朗唱佛名，靜巖亦高聲隨誦，才數十聲，忽曰：阿彌陀佛并諸菩薩多在目前。言畢而逝。
張孝林，號鹿泉，華亭人。奉佛甚虔，好施與，告急者無弗應。日誦金剛、彌陀諸經，并持佛號萬聲。嘉慶二十三年，晨起，告家人曰：吾夢蓮華開矣。明年正月某夜，炷香向西，朗誦彌陀經及心經各一周，復頂禮者三，趺坐合掌，默持佛號至夜半，含笑而逝，異香滿室。
先是孝林第四子名驥鍾，隨父修凈業，施與周急，亦如孝林，自奉甚薄，蔬食終年不厭。事親孝，母死哀毀骨立，嘔血數升，曰：父有三兄在，我去矣。即趺坐母柩前，默持佛號。閱三日，捻珠而逝。載入郡志。
方剛，字鐵華，華亭庠生。與蓮生庵主洵庵為方外交，知念佛法門，由是長齋念佛，精進數年。嘉慶二十三年秋，染疾，自知不起，絕食飲水。命其弟邀洵庵夜話，謂曰：承師開示念佛法門，遵以修行。今我於十五日去矣。感不去心，故相邀一別耳。至期能來一助為望。遂口占一聯云：十念堪憑，休放過臨終一念。眾生可憫，先了卻自己三生。屆期，洵庵至，剛曰：頃已見大和尚接引，可急焚香，念佛千聲即去矣。眾稱佛名，果至千聲，合掌而瞑。
潘萬宗，吳江黎涇港人。中年喪子，發出世心，詣南海佛頂山，求藏悟和尚薙染。悟公曰：爾有母在，未可也。況修行不在出家，得一良友，不時熏習足矣。萬宗乃已。晚年，長齋奉佛，下體素患廯疾，至是忽升頭面，甚重，欲赴水自盡，方外友定川止之曰：疾從業起，業由心生，如其含怨沈波，則迷根深植，後生益苦，可不懼耶？若能悔悟自責，隨緣忍受，益其進修，則禍為福基。所以經嘆修行正念，而臨終尤甚，祗為心力難思故也。萬宗言下豁然，由是念佛愈勤。一載後，疾良已。
嘉慶二十四年仲夏時，見凈室門上油云盤旋，隱露葫蘆放光狀，心竊異之。是年十月朔，示微疾。又三日，沐浴更衣，端坐繩床，令妻助稱佛號，移時而寂。妻為焚衣，火滅後，灰燼中現三圣像，眉目分明，衣摺畢具。又於招魂日，化一襯衫，灰上現大字數十，皆赤色。惜為無知者埽去，遠近嘆異。年六十六。
沈舒華，號苧茶，錢唐孝廉。自幼敬信三寶，力行善事。嘗刊佛經及諸善書印施，戒殺放生等事，尤賣力奉行。中年受五戒，長齋奉佛，專心凈土。日誦彌陀名號五萬聲，數十年無間。晚選甯郡教職，辭不赴，繪趺坐蓮臺圖以見志。一夕五鼓，忽睹室中光明，以為天曉，遽起禮拜，未幾復暗。閱半月，早誦甫畢，覺體憊倦，仍默持佛名不輟。明日晚，合掌而逝。時在嘉慶二十四年十二月十五日。
西史氏曰：古人有鏡光現於壁端者，有月光現於塔上者，往生集謂身心瑩徹之明驗室中光明，得毋類是。
沈虞尊，震澤麻園濱人。自幼至老，念佛日課，無有間斷。臨終前一日，遍召親友告別。屆期，澡浴易衣，出坐堂中，合掌念佛而逝。卒時室中異香達於鄰里。年六十七。
馬敬修，松江金山縣人。中年好道，與里中同志數人共修凈業，行愿切實，樂善不倦，戒殺放生尤為勇猛。會參一和尚暨松濤和尚相與提持，益切求生之愿，即受優婆塞戒，苦志數年。後病頤腫，轉側維艱，然志不稍懈。適松濤和尚來問疾，留之念佛相助。三日後，自見床前有金小塔淩空而下，兼有四色蓮華鮮盛異常，乃合掌謝眾曰：導師來矣。連稱佛號而瞑。
許仁熟，丹徒南鄉人。性淳厚。父悟誠，精修凈業，仁熟亦篤信三寶，常誦準提咒。既冠，肄業城中，每得修貲，輒放生濟苦。悟誠欲為聘妻，辭之。年二十二，赴院試，得咯血疾。後數年，漸入沈痾，呻吟床第。悟誠曉之曰：病乃宿業所招，西方阿彌陀佛是無上醫王，汝能往生彼國，萬劫沈痾，一朝脫去矣。仁熟恍然，遂請竹林寺雪谷和尚庭中設座，受三歸五戒，發露懺悔，刻志西方。至四月八日，令延僧念佛，以七日為期，期滿即薙發披緇。眷屬悲甚，仁熟曰：爾等速去，勿亂我正念。自此持誦益力。五月一日，又令延僧念佛七日，遂絕粒飲水，直身仰臥，莫能舉轉。至初六日晚，謂悟誠曰：今夜圓滿可耳。遂上燈起香。至夜半，忽窗外紅光燭天，連放二次，仁熟自力轉身，右脅合掌，微笑而逝。年二十五。
悟誠者，字心僧，有詠道詩偈行世。今錄其四首：
一云：心似浮云到處閑，本來不住有無邊，黃華翠竹皆真諦，一著研求便落詮。
一云：勤修凈業脫塵緣，不用思維自了然，若是狐疑生識見，密云濃霧障青天。
一云：談宗講教世滔滔，競說聰明見地高，何似堅修真實行，彌陀一句斬魔刀。
一云：萬劫沈迷悔悟遲，今朝始識路多歧，幻緣報盡成無漏，七寶池蓮占一枝。
