四大聲聞既悟於初譬，次自說信解以表悟。悟必是審，深領圣說先三後一之意；既領圣教，熱病鬼也。若鬼形作此諸形，來侵病者，阿梨樹枝落地時，必作七片，故以之為喻也。壓油殃，外道多謂，一切草木有命，諸鬼皆信此語，故以壓油罪恐之。
法華妙道，既深且遠，加之藥王諸人為宣流之者，斯則人高理遠，冥然絕群，近識之徒，斂兮而反，雖欲通經，不敢歷心，故引妙莊嚴王。妙莊嚴王者，昔是邪見，邪見既反，則宣揚法華。凡識於是發心通經，權跡敢與，所濟實多，兼明善知識義，遠顯切磋之美也，序往昔之緣本事也。
人情蒙昧，皎信良難，要須曲尺無方，寄跡事證；事證既顯，信心方濃耳。普賢菩薩本立誓愿，若有讀誦法華經處，我往勸發，示其謬誤，謂之。物欣靈瑞之應，於是修經必彌勤篤矣。