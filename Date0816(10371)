雙游此篇因講次，說講下隨聽記之。
雙游，本出大經鳥喻品中，疏解難會，諸文遍用，以示圓即。從來講家少有說者，相傳唯永嘉諸前輩多示說之，但少有義章。予嘗苦心斯文，今輙考論，聊分為二：初辨兩家各據，次明二用元意。
初科又開為二：初敘兩家所說，次評兩家所見。
初敘者，先敘凈覺於十諫中，因四明妙宗云：一道，不離空中，方名佛道。如是明文，甚好研詳。
辨曰：四明、岳師各據數文，後學不決，恣情取舍，越百余年，尚勞分辨。岳師專守如上二文，可以盡見胸中不明諸一乘經凡言不可得者為何等語。學者應知是遣著語，豈同灰斷滅色入空？荊谿以經非道是三千者，乃點化法，九界三道即佛界三德，一一互具互融，成三千法。三千世間皆名非道，點即具也。不知岳師欲以三千置之何地，豈有空中之外自成三千，猶待即空中耶？
諸文凡言三千即空即中者，點事理一體相即也。三千即空、假、中者，點境觀一體相即也。詳夫岳師見解，拆圓三諦，分對有無，初學一往易曉，便於四明之學，或嘆為嘆，或謗為非。縱專守如上二文，且三千即空，三千即假，三千即中，又三千并常，俱體俱用之文，直如何消？
予於山家一念三千，苦心四明之學二十余年矣，茲因山居，讀岳師與廣智書，又見廣智答書，迂而且疏，輙為略辯大體而已。岳師更有所涉文義，若得大體，不勞余刀，與我同志者，幸詳覽焉。