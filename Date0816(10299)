敘曰：斯經雖部屬方等，非醍醐比，而受持者眾，乃與法華侔盛。但梵夾東來，備歷諸朝翻譯，而經五師，及中間合，六本不同。今世所傳，即北涼曇無讖師所譯，最為舊物。奈何而在藏外別行，先賢不曉部類之異，多將合本改足讖譯，或累經傳寫，魚魯成訛，遂致在處板籍有異。至於脫文長句者有之，言乖字異者有之，本既不純，取舍莫準，往往披誦之人瞇目其間者多矣。
愚今謹案歷代翻經目錄，先示前後部帙；次述臺宗釋經；五章三分；諸品生起；然後研詳龍藏合本，考核人世別行，斷以天臺文句為指南，復用諸家義記作輔翼，所有異同訛謬一皆刊正；為為、句讀、事相、余疑，從而披剝；系以境觀修顯，俾夫人人發揮本有大光明藏，遠於如貧數寶之譏矣。十科既成，列上下卷，舒題曰金光明經照解。噫！爝火之微，烏足以佐日月之騰煇，而大教炳然，容光必照，故區區鄙志莫得而隱云也。
時大宋紹熙庚戌歲紀履長之旦，比丘宗曉謹序。
一、翻譯部帙；二、五章大旨；三、三分分文；四、諸品生起；五、辨正訛謬；
六、為為音訓；七、點示句讀；八、箋釋事相；九、簡擇余疑；十、境觀修顯。
夫翻譯者，學佛之喉衿，釋義之元首也。良以吾佛誕生迦維衛國，設教滿于五天，五天語言書體皆本乎劫初光音梵天下生為人種時作，乃與此土蒼頡所造之字不同，故須梵僧持來，一一易成華言，方堪講誦流衍。如昔三朝僧史，十科選佛，并以翻譯冠首，亦此意耳。茲經梵本是一，此土或翻或合，乃有六本。
一、中天竺沙門曇無讖師，於北涼沮渠蒙遜朝玄始年中翻譯，一部四卷，成文一十八品，題曰金光明經。靖邁譯經圖紀云讖師翻譯之時，嘗言此經篇品未足。此即最初古譯舊經，今世所行之本也。
二、中天竺沙門耶舍崛多，此翻稱藏，同闍那崛多，於後周武帝朝譯，一部五卷，號金光明更廣壽量大辯陀羅尼經。智昇釋教錄云：此五卷經非是全譯，但於讖本續加、也。
三、西天竺沙門波羅末陀，此翻真諦，奉梁武帝詔，於大清元年譯，一部七卷二十二品，號金光明帝王經。南山內典錄云此本於讖譯，全加四品，謂、、、。以此四品足讖本十八，成二十二品也。
四、北天竺沙門闍那崛多，此翻志德，同達磨笈多，於大隋開皇十七年譯，一卷，號金光明銀主陀羅尼品付囑品。釋教錄云：讖師、真諦、崛多三師所譯并無此二品，德師檢校梵本有之，是故譯出。
五、大隋大興善寺沙門寶貴，於開皇十七年覽前四譯，其文重疊，即以讖譯為本，旁采諸譯，芟繁補闕，合成一部八卷。其時獨留此本入藏，余本重者并已削去，故釋教錄云：貴師以讖本十八品，耶舍續、，真諦所譯四品，志德所譯二品，總二十四品，八卷成文，號合部金光明經。自序云：此經翻譯已足。
六、大唐齊州沙門義凈，親往五天，證圣元年回歸河洛，奉則天皇帝敕，譯出一部十卷三十一品，題曰金光明最勝王經。此經比前諸譯，文相稍廣，探賾其意，亦大同小異耳。
以上六本但是五譯，以合部非翻梵故。於今之世，則存三本。據湖福大藏，俱存二本：一者、合部在化字函。二者、最勝王經在場字函。雖只二本，實具五譯，以合部通收諸品故。三者、藏外別行本，即今所解古譯讖經，故天竺臺教目錄云：北涼讖譯金光明經四卷別行於世，未曾入藏是也。
或曰：藏中既有諸譯，於世何故唯講誦讖經耶？今以二義伸之：一、智者闡化陳隋，開皇十七年歸寂，不見唐譯，亦應未睹合部，所以唯講讖經者，諒於諸譯義有所適莫焉；二、此經始自北涼，迄今千有余載，披誦之盛，感驗惟多，得非讖譯上冥佛意，下契機緣乎？故北山神清曰：北涼，微國也。觀乎圣師無讖宣譯，其國非小。如楚書曰：楚國無寶，唯善是寶。斯言愚竊韙之。
天臺智者國師悟旋總持，宏演法華，三部雄詮判釋一代圣教，而於諸經雖不委悉別消，若其通論大小、偏圓、權實之旨，義亦盡矣。而幸此經師嘗別講玄疏流行，故今解釋經題，略括彼文，以為學者聞思之本云爾。
玄序曰：此金光明甚深無量，雖太虛空界尚不喻其高廣，豈山斤、海滴寧得盡其邊涯？是諸佛所游，過菩薩所行。以金為名，名蓋眾寶之上。以法性為體，義則如來所游，莊嚴菩薩深妙功德以為宗，照曜諸天，心生歡喜以為用，文號經王，教攝眾典。常為四方四佛之所護持，三世十方亦復如是。一切菩薩遍他方以遙禮，四鎮天王親雨淚以稱揚，諸天覆之以天威，地神潤之以地肥，大辯加之以智慧，功德益之以珍財。若有聞者，則能思惟無上微妙甚深之義，開甘露門，入甘露城，令諸眾生食甘露味。以智慧刀，裂煩惱網，三涂除惱熱，諸有悉乾枯。舉要言之，一切世間未曾有事悉具出現。敢托斯義，輒欲興言。冀涓滴入海，禽鳥向山，實藉片緣，同均咸色也。欲觀斯經，首題五重玄義：
一、金光明為名，又五：一、示通別。佛說諸經，皆是文字，是通；金光明三字，是別。逗化所以不同故。二、明翻譯。梵語修跋拏，此翻金；婆頗婆，此翻光；郁多摩，此翻明；修多羅，此翻經。三、約譬喻。古師以金光明三字譬三德，或譬三三，天臺廣破之，然後自約處中十種三法以釋三字，所謂道、識、性、般若、菩提、大乘、身、涅盤、三寶、德。此之十法，該括始終，義含逆順，橫豎遍譬一切三法，方稱無量甚深法性之旨。四、依經立名。上來舉譬多是義推，依文立題，方為親切，故序云：是金光明，諸經之王。創首標名，彌為可用。五、當體受稱。法性可尊可貴名金，寂而常照名光，大悲能多利益名明，即是金光明當體法門，非借世金以譬法也。
問：舊云此經從譬得名，云何矯異而依文耶？
答：非今就文而害於譬，若茍執譬，復害於文。義有二途，應須兩存。若鈍根人，以譬擬法；若利根人，即法作譬。下文云：即於是典，金光明中，而得見我。又云：為鈍根故，起大悲心。鈍人守株守指，利人不須株指。上并玄文。
如上天臺五義釋名，先達案七種立題，判其所歸，多云單譬，斷奠此經。單法為名而不失譬喻釋者，唯四明法師也，故拾遺記曰：應知此經三字別題是法非譬。經敘如來游於無量甚深法性，乃住此定，而便唱云是金光]，案大宋高僧傳立翻譯四例：一、譯字不譯音，即諸經神咒是；二、譯音不譯字，即佛胸中卍字是；三、音字俱譯，即經文純是華言言；四、音字俱不譯，即經題上古今已作有無字釋義，故王荊公說文曰：制字之妙，不獨此方，如佛國書之梵夾之上者，蓋以佛經對破彼外道所計故。如妙樂曰：阿無漚有，西域一切外道經書并以阿漚為首，以其所計，有無為本，是以佛經立如是二字，破彼不如不是。若依佛法，離有無見，方為真道也。
金剛經拘盧舍，八拘盧舍為一由旬。一弓長八尺，五百弓長四百丈為一拘盧舍。一里有三百六十步，一步有六尺，合有二百一十六丈，二里計有四百三十二丈。總前五百弓有四百丈為一拘盧舍，猶欠三十二丈，不滿二里。計一拘盧舍減二里，計八拘盧舍減十六里，為一由旬。此同西域記說也。業疏鈔云：西域由旬不一，由彼方中邊不同，致里數亦異也。
怨賊棘刺，四明記云：棘，兵器也，與戟字同。廣韻曰：棘，越，戟名也。釋名曰：戟，格也，謂旁有兩枝格也。周禮曰：戟長六尺。易注曰：刺謂之矢，矢即箭也。四明記謂刺者，殺也。
不能侵&#;，廣韻謂&#;，俗字也，力膺切，欺也。正應作陵，犯也，侮也，侵也。
於一念頃，云須臾之頃，今并出之。仁王經云：一念中有九十剎那，一一剎那有九百生滅。毗曇明一剎那為一念，百二十剎那為一怛剎那。此名一瞬，六十瞬為一息，一息名一羅婆，三十羅婆為一摩睺羅。摩睺羅，此翻須臾，三十須臾為一晝夜，一晝夜計有六百三十八萬剎那。佛言剎那，猶二壯士斷一發毛頃。俱舍云：百二十剎那，為怛剎那量，臘縛此六十，此三十羅預，此三十晝夜，三十晝夜月，十二月為年。解曰：剎那，此翻一念。臘縛，此翻短時。羅預，此翻須臾。謂一百二十念為一怛念，六十怛念為一短時，三十短時為一須臾，三十須臾為一晝夜，三十晝夜為一月，十二月為一年。
異口同聲，周易曰：同聲相應，同氣相求。莊子曰：同類相從，同聲相應，固天之理也。
坐於道場，古譯華嚴謂寂滅道場。合論云：道場在摩竭陀國尼連河側，漚樓頻螺聚落中，去人間五里。此是閻浮中心，一切諸佛總在其中示成正覺。華嚴經曰：菩薩坐道場時，一切世界草木叢林諸無情物皆曲身低影，歸向於道場。
菩提樹下，西域記云：菩提樹即畢鉢羅樹也。在摩竭陀國尼連河西南十里。昔佛在世，高數百尺，屢經殘伐，猶高四五丈，佛坐其下，成等正覺。莖干黃白，枝葉青翠，冬夏不凋。至佛入滅，葉皆凋落，須臾還復。後有無優王，信邪毀佛遺跡，興兵翦伐，令婆羅門燒以祀天，煙焰未靜，忽生兩枝。次日王妃又遣重伐，王祈請又生。續有賞迦王再伐其樹，掘至泉水，不盡根柢。後無優王末孫聞而哀感，以牛乳溉之，經一夜，樹生高一丈余，周以石垣，高二丈四尺。故今此樹隱於石，上猶出二丈余。大唐玄奘師經游彼國，見菩提樹枯悴，唯東向一枝茂發，色甚青翠，以表大教東傳之俲也。
外道邪論，薩婆多論云：外道六師各十五弟子，并本師六，即九十六道也。輔行云：準九十六道經兩卷，一一釋出所計相貌，於諸道中，一道是正，即佛道也。故大論云：九十六道中實者，佛也。於九十五中，二名似正，謂修多羅、阿毗曇，余九十三名體俱邪。尋經識之，甚補正智。問：華嚴云九十六道悉邪，此意云何？答：華嚴斥小，故皆云邪。如百論云順聲聞道者，皆悉是邪是也。
摧伏諸魔，首楞嚴經說：二百魔女作佛，同號凈王。魔聞諸女作佛，來白佛言：我今於自眷屬不得自在。時魔女言：汝莫愁惱。我等不出汝界，以魔界如、佛界如不二不異，魔界即佛界。故大論云：新學之人，道力尚弱，云何魔不得便？答：是人善修空故，魔無如之何。行者通達如上經論，則是摧伏諸魔之相也。
金剛座處，西域記云：昔賢劫初成，此座與大地俱起。據大千之中，下極金輪，上侵於地際，金剛所成，周百余步。奘三藏傳云：言金剛座者，金剛取其堅固難壞，能沮萬物，若不依本際，則地不能停；若不以金剛為座，則無地堪發金剛之定。大論云：土在金輪之上，金輪在金剛之上，從金剛際出蓮華臺，直上持菩薩坐處，令不陷沒，以故道場名金剛座。正理論云：四洲之中，唯南洲有金剛座。以佛佛皆生南洲。故晉武帝起居注曰：武帝朝，燉煌有人來獻金剛寶。此寶生金中，色如紫石英，狀如蕎麥粒。唐書曰：金剛寶百鏈不銷，可以切玉如泥。若著山石，陷至水際，見同類方止。
十二種行甚深法輪，法華句云：十二行者：一、約四諦教；二、約十二行。教十二者，即示、勸、證也。行十二者，三轉皆生眼、智、明、覺。教十二為能轉，行十二為所轉。或約三人，或約一人。今就見諦道三人聞示轉，即生眼、智、明、覺。三人合舉，故言十二行也。轉此法度入他心，令彼得悟，故名轉法輪。佛本行集云：佛初度五人，轉大法輪，乃言：我念過去諸佛依四圣諦三轉十二種無上法輪，而世間中沙門、婆羅門、天人、魔、梵無能轉者。