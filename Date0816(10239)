第六、釋經本文者，古遵法師云：二十八品分為二文：初之一品明如來起化由序；余二十七品辨其正化。陳其始由，正化明其利益，迄至經末，皆有益故。
吉藏師云：初一品名序分，次十五品半名正宗，至初格量頌末以來，明乘權、乘實、身權、身實為正宗，故鶖子三請，明乘權、實；彌勒三請，明身權、實。彼頌第二、長行，聞此壽量，信解功德無有限量，及下十一品，名流通分。
凈法師云：初一品名序分；次十九品名正宗；下有八品名流通。雖有此判，不釋其所由也。
今為二解：初一品名序分；次八品名正宗，正說一乘，授三根記，根本所為皆已獲益，化彼二乘出濁水故。
此經下云：今此經中唯說一乘，而昔於菩薩前毀訾聲聞樂小法者，然佛實以大乘教化。又，智積菩薩白多寶佛可還本土，故知事了，方始請還，明知說一乘處正是經宗。若不說一乘，但獲益處皆正宗者，中無量菩薩得陀羅尼，三千世界微塵數菩薩行普賢道，亦是不說一乘而獲益，故皆應正宗。
若爾，即古遵師乃為指南。又事既未了，如何智積中路請還？或并半，八品半為正宗，以初，授余現座，凡圣見聞隨喜者當菩提記故。雖授現座比丘尼記，因請持經，佛便與記，仍言前已總與記訖，更不說一乘，故非正宗。余十九品總名流通，贊證受命，付令行故。
或初序分如前無別，從下，至，合十二品明一乘境。、，此之二品明一乘行。下，至，合此五品，說一乘果。說境，令知乘之權實，勸應舍權而取於實，聲聞悟此，遂便得記；說行，令知因之是非，勸應學是而除於非，學者由斯從地涌出；說果，令知身之真、化，證之果、因，勸識於化，求證於真，漸獲因、果二位勝德。菩薩知此，遂便道證，具顯果、因所成勝德。下，皆名流通，示相付囑，稟命行故。此等所由，皆至下釋。
論說有七種成就。成就者，具足圓滿之義，欲明序中具足七義，七義圓滿，余經無故：一、序分成就。始述通由，具圓滿故，山城圓滿，表勝余故，偏得序名，實七皆序。二、眾成就。與大比丘眾下是。一、數；二、行；三、攝功德；四、威儀如法住圓滿，勝余經故。三、如來欲說法時至成就。為諸菩薩說大乘經下是。先說無量義經具十七名，勝余經故。四、所依說法隨順威儀住成就。佛說此經已，結跏趺坐下是。依止定、器、眾生世間，此三種法余經無故。五、依止說因成就。爾時，佛放眉間光下是。見能照、照境、所照等事，生希有心，余經無故。六、大眾生現前欲聞法成就。爾時，彌勒菩薩作是念下是。雖問一人，多人欲聞，生希有心，余經無故。七、文殊師利答成就。以宿命智現見過去因果相，成就十種事，如現在前，是故能答，余經無故。
七中分二：初二通序；後五別序。通序有五：一、總顯已聞；二、說教時；三、說教主；四、所化處；五、所被機。此入眾成，序成但四，如是我聞即為初也，為令生信，顯已聞故。論本但說序二成就：一者、城；二者、山。此二處勝，與余經別，所以偏說聞時及佛，不異余經。雖經具有，不別標勝。
如是我聞等，以三門分別：一、說之所由；二、立之所以；三、正釋其文。說所由者，如大術等經說其本緣：佛臨涅盤時，佛命有疑當問，時優婆離、阿㝹樓馱教阿難請問四事：一、佛滅度後，諸比丘等以誰為師；二、依何處住；三、惡性比丘如何治罰；四、一切經首當置何言。佛教之云：我滅度後，以波羅提木叉為汝大師，依戒而行；依四念處，住安處其心；惡性比丘梵檀治之，梵檀默然故，不應打罵，但默擯故；一切經首當置如是我聞等言。後阿難結集，還依佛教。廣述所由，皆如經說。立之所以者，為令眾生生信順故。
智度論云：如是我聞，生信也；信受奉行，生智也。信為能入，智為能度。信為入法之初基，智為究竟之玄術。信則所言之理順，順則師資之道成。由信故，所說之法皆可順從；由順故，說聽二徒，師資建立。於此信中略為十釋：
一、趣極果之初因。依仁王等經，趣圣位之初因，故四十心以信為首。最初發起大菩提心，須具十德，起三妙觀。大菩提心以善根為自體，以善友為緣，以不退屈而為策發。善根即信、精進、念、定、慧，故攝大乘云：清凈增上力，堅固心勝進，名菩薩初修無數三大劫。
二、入諦理之基漸。諸論皆說：將入圣位，有信根、信力。有信根故，萬善因此而生；有信力故，四魔不能屈伏。因此，經初創令生信。
三、通妙真之證凈，能越惡道，離賤貧因故。入圣已證四不壞信，信三寶故；能越惡道，由信戒故；離賤貧因故，論亦說有信現觀。
四、荷至德之喜依。毘婆沙說：信者，食法味之嘉手。學佛法者，如大龍象，以信為手，以舍為牙，以念為頸，以慧為頭，於其兩肩擔集善法。象所飲噉，以鼻為手，故學佛法者最初生信。
五、圣七財之元胎，法財初故。學者大商元規法寶，教獲圣財，故初生信。顯揚論云：七圣財者，謂信、戒、聞、舍、慧、慚、愧。信，即一焉。
六、善本因之淑路，善法本故。瑜伽論云：入諸善法，欲為根本，作意所生，觸所集起，受所引攝，定為增上，慧為最勝，解脫為堅固，出離為後邊。欲為本者，起希望故；作意所生，數警覺故；觸所集起，和心、心所對勝緣故；受所引攝，領在心故；定為增上，心微寂故；慧為最勝，擇善惡故；解脫為堅固，息纏縛故；出離為後邊，覺道滿故。信既為欲依，故最初令起。
七、啟機門之勝手，接教手故。俱舍論云：拔眾生出生死泥。又後陳正宗為佛教手，序令生信為眾生手，兩手相接出淤泥故。又智度論云：如人有手，至於寶山，隨意所取。若其無手，則空無所得。有信心人入佛寶山，得諸道果；若無信心，雖解文義，空無所獲。
八、湛心水之清珠，令心凈故。成唯識云：信如水珠，能清濁水，能治不信，性渾濁故。
九、建名道之良資。宣尼云：兵、食、信三，信不可棄。自古皆有死，人無信不立。如大車無輗，小車無軏，人而無信，不知其可。
十、穎衷誠之佳傳故。俱絺羅，訛也。此舍利弗舅氏，因共佛論，悟解得果，如律中說。
經：難陀至羅睺羅。
贊曰：梵云難陀，此翻為喜，根本乃是牧牛之人，因問佛牧牛十一事，知佛具一切智，獲阿羅漢，甚極聰明，音聲絕妙。
梵云孫達羅難陀，此云艷喜。孫陀羅，訛也。艷是妻號，色美端嚴無比名艷。喜是自名，簡前牧牛難陀，故言艷喜，艷之喜故。是佛親弟，身長一丈五尺二寸。佛到本城二日度之，大勝生主之所生也。
梵云補剌孥梅呾利曳尼弗呾羅，此云滿慈子。云富樓那彌多羅尼子，訛也。滿是其名，慈是母姓，母性其慈，今取母姓。此滿尊者是慈女之子，或滿及慈俱是母號，名滿慈子。
梵云蘇補底，此云善現。舊云須菩提，翻為善吉，非也。
梵云阿難陀，此云慶喜。但言阿難翻為歡喜，亦訛也。世尊成道，內外咸慶，當喜時生，故名慶喜。
梵云羅怙羅，此云執日。舊言羅睺羅，翻為障蔽，非也。
此中九人，摩訶迦葉、舍利弗、大目乾連、摩訶迦旃延、阿㝹樓馱、富樓那彌多羅尼子、須菩提、阿難、羅睺羅，如說無垢稱經聲聞品疏第三、四卷廣說所由，恐繁不述。
經：如是至大阿羅漢等。
贊曰：結名高也。論云：諸王、王子、大臣、人民、帝釋、梵天王等，皆識知故。又復聲聞、菩薩、佛等，是勝智者，皆善知故，名眾所知識。初解貴賤大眾所知，後解大小圣眾所識。無垢稱云：皆為一切眾望所識。含此兩義。舉二十一例取余人，故名為等。皆名大者，論自解云：心得自在，到彼岸故。所言等者，以阿羅漢等非阿羅漢，由阿難陀是初果故。
經：復有學、無學二千人。
贊曰：二、無名大德眾也。戒、定、慧三正為學體，進趣修習，名為有學。進趣圓滿，止息修習，名為無學，唯無漏法為體。
經：摩訶波闍波提至六千人俱。
贊曰：三、尊重諸尼眾也。梵云摩訶鉢剌闍伏底，此云大勝生主。佛母有三，此為小母。大術生佛七日命終，此尼養佛，大術姊妹之類，故號為姨母。大勝生主，本梵王名，一切眾生皆彼子，故從彼乞得，因以為名。又一切佛弟子名為大生，三乘圣眾名為勝生，由養佛故，為大勝生。大勝生之主，名大勝生主，雖從彼乞得，亦以義為名。舊云波闍波提，名大愛道，皆訛略也。度此因緣，如律中說。
經：羅睺羅母至亦與眷屬俱。
贊曰：四、內眷諸尼眾也。梵云耶戍達羅，此云持譽。耶輸陀羅，訛也。形容美麗，近遠聞知，生育羅睺，天人贊詠，故名持譽。譽，美稱也。相傳釋云：是乾闥婆女，彼生兒為樂神，生女為玉女也。若稱玉女，何得有子？又佛出家後，持譽父母欲得將還，明非玉女。未曾有經、須達拏經、瑞應經皆云羅睺是瞿姨之子。佛有三夫人：一、瞿姨；二、耶輸；三、鹿野。各有二萬婇女，瞿姨無子是玉女，彼經從長母為名，亦無過失。又經云：佛有三子：一、善星；二、優婆摩耶；三、羅睺。故涅盤云：善星比丘，菩薩在家之子。上二尼眾各得出家，道行久成，希聞妙法，有緣皆至，眷屬俱來。