佛言：善現！如是！如是！不可說義無增無減，布施波羅蜜多亦無增無減，凈戒、安忍、精進、靜慮、般若波羅蜜多亦無增無減；四念住亦無增無減，四正斷、四神足、五根、五力、七等覺支、八圣道支亦無增無減；四靜慮亦無增無減，四無量、四無色定亦無增無減；八解脫亦無增無減，八勝處、九次第定、十遍處亦無增無減；空解脫門亦無增無減，無相、無愿解脫門亦無增無減；極喜地亦無增無減，離垢地、發光地、焰慧地、極難勝地、現前地、遠行地、不動地、善慧地、法云地亦無增無減；五眼亦無增無減，六神通亦無增無減；三摩地門亦無增無減，陀羅尼門亦無增無減；佛十力亦無增無減，四無所畏、四無礙解、大慈大悲大喜大舍、十八佛不共法亦無增無減；無忘失法亦無增無減，住舍性亦無增無減；一切智亦無增無減，道相智、一切相智亦無增無減。
善現！諸菩薩摩訶薩修行般若波羅蜜多，安住般若波羅蜜多方便善巧，不作是念：我於般若波羅蜜多若增若減。不作是念：我於靜慮、精進、安忍、凈戒、布施波羅蜜多若增若減。但作是念：唯有名想謂為般若波羅蜜多。但作是念：唯有名想，謂為靜慮、精進、安忍、凈戒、布施波羅蜜多。
善現！是菩薩摩訶薩修行布施波羅蜜多時，持此布施俱行作意，及依此起心及善根，與諸有情平等共有，回向無上正等菩提，如佛無上正等菩提微妙甚深而起回向。善現！是菩薩摩訶薩修行凈戒波羅蜜多時，持此凈戒俱行作意，及依此起心及善根，與諸有情平等共有，回向無上正等菩提，如佛無上正等菩提微妙甚深而起回向。善現！是菩薩摩訶薩修行安忍波羅蜜多時，持此安忍俱行作意，及依此起心及善根，與諸有情平等共有，回向無上正等菩提，如佛無上正等菩提微妙甚深而起回向。善現！是菩薩摩訶薩修行精進波羅蜜多時，持此精進俱行作意，及依此起心及善根，與諸有情平等共有，回向無上正等菩提，如佛無上正等菩提微妙甚深而起回向。善現！是菩薩摩訶薩修行靜慮波羅蜜多時，持此靜慮俱行作意，及依此起心及善根，與諸有情平等共有，回向無上正等菩提，如佛無上正等菩提微妙甚深而起回向。善現！是菩薩摩訶薩修行般若波羅蜜多時，持此般若俱行作意，及依此起心及善根，與諸有情平等共有，回向無上正等菩提，如佛無上正等菩提微妙甚深而起回向，由此回向巧方便力，證得無上正等菩提。
尒時，具壽善現白佛言：世尊！何謂無上正等菩提？
佛言：善現！諸法真如是謂無上正等菩提。
具壽善現復言：世尊！何謂諸法真如，而說諸法真如是謂無上正等菩提？
佛言：善現！諸色真如是謂無上正等菩提，受想行識真如是謂無上正等菩提。善現！眼處真如是謂無上正等菩提，耳鼻舌身意處真如是謂無上正等菩提。善現！色處真如是謂無上正等菩提，聲香味觸法處真如是謂無上正等菩提。
善現！眼界真如是謂無上正等菩提，耳鼻舌身意界真如是謂無上正等菩提。善現！色界真如是謂無上正等菩提，聲香味觸法界真如是謂無上正等菩提。善現！眼識界真如是謂無上正等菩提，耳鼻舌身意識界真如是謂無上正等菩提。
善現！眼觸真如是謂無上正等菩提，耳鼻舌身意觸真如是謂無上正等菩提。善現！眼觸為緣所生諸受真如是謂無上正等菩提，耳鼻舌身意觸為緣所生諸受真如是謂無上正等菩提。
善現！地界真如是謂無上正等菩提，水火風空識界真如是謂無上正等菩提。善現！因緣性真如是謂無上正等菩提，等無間緣、所緣緣、增上緣性真如是謂無上正等菩提。善現！無明真如是謂無上正等菩提，行、識、名色、六處、觸、受、愛、取、有、生、老死真如是謂無上正等菩提。善現！布施波羅蜜多真如是謂無上正等菩提，凈戒、安忍、精進、靜慮、般若波羅蜜多真如是謂無上正等菩提。
善現！內空真如是謂無上正等菩提，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空真如是謂無上正等菩提。善現！真如真如是謂無上正等菩提，法界、法性、不虛妄性、不變異性、平等性、離生性、法定、法住、實際、虛空界、不思議界真如是謂無上正等菩提。
善現！四念住真如是謂無上正等菩提，四正斷、四神足、五根、五力、七等覺支、八圣道支真如是謂無上正等菩提。善現！苦圣諦真如是謂無上正等菩提，集滅道圣諦真如是謂無上正等菩提。善現！四靜慮真如是謂無上正等菩提，四無量、四無色定真如是謂無上正等菩提。
善現！八解脫真如是謂無上正等菩提，八勝處、九次第定、十遍處真如是謂無上正等菩提。善現！空解脫門真如是謂無上正等菩提，無相、無愿解脫門真如是謂無上正等菩提。善現！極喜地真如是謂無上正等菩提，離垢地、發光地、焰慧地、極難勝地、現前地、遠行地、不動地、善慧地、法云地真如是謂無上正等菩提。
善現！五眼真如是謂無上正等菩提，六神通真如是謂無上正等菩提。善現！三摩地門真如是謂無上正等菩提，陀羅尼門真如是謂無上正等菩提。善現！佛十力真如是謂無上正等菩提，四無所畏、四無礙解、大慈大悲大喜大舍、十八佛不共法真如是謂無上正等菩提。
善現！無忘失法真如是謂無上正等菩提，住舍性真如是謂無上正等菩提。善現！預流果真如是謂無上正等菩提，一來、不還、阿羅漢果真如是謂無上正等菩提。善現！獨覺菩提真如是謂無上正等菩提。
善現！一切智真如是謂無上正等菩提，道相智、一切相智真如是謂無上正等菩提。善現！生死真如是謂無上正等菩提，涅盤真如是謂無上正等菩提。善現！諸法真如無增無減故，諸佛無上正等菩提亦無增無減。
善現！諸菩薩摩訶薩不離般若波羅蜜多，常樂安住諸法真如，都不見法有增有減。由此因緣，不可說義無增無減，布施波羅蜜多亦無增無減，凈戒、安忍、精進、靜慮、般若波羅蜜多亦無增無減；四念住亦無增無減，四正斷、四神足、五根、五力、七等覺支、八圣道支亦無增無減；四靜慮亦無增無減，四無量、四無色定亦無增無減；八解脫亦無增無減，八勝處、九次第定、十遍處亦無增無減；空解脫門亦無增無減，無相、無愿解脫門亦無增無減；極喜地亦無增無減，離垢地、發光地、焰慧地、極難勝地、現前地、遠行地、不動地、善慧地、法云地亦無增無減；五眼亦無增無減，六神通亦無增無減；三摩地門亦無增無減，陀羅尼門亦無增無減；佛十力亦無增無減，四無所畏、四無礙解、大慈大悲大喜大舍、十八佛不共法亦無增無減；無忘失法亦無增無減，住舍性亦無增無減；一切智亦無增無減，道相智、一切相智亦無增無減。善現！諸菩薩摩訶薩依止無增無減方便，修行般若波羅蜜多，由此為門，集諸功德，便證無上正等菩提。
尒時，具壽善現白佛言：世尊！若菩薩摩訶薩依止無增無減方便，修行般若波羅蜜多，由此為門，集一切功德，便證無上正等菩提者，是菩薩摩訶薩為用初心證得無上正等菩提？為用後心證得無上正等菩提？世尊！是菩薩摩訶薩若用初心證得無上正等菩提，初心起時，後心未起，無和合義；若用後心證得無上正等菩提，後心起時，前心已滅，無和合義。如是前後心、心所法進退推徵，無和合義，云何可得積集善根？若諸善根不可積集，如何菩薩能證無上正等菩提？
佛言：善現！吾當為汝略說一喻，令有智者，於所說義，易可得解。善現！於意云何？如然燈時，為初焰能燋炷？為後焰能燋炷？
世尊！如我意解，非初焰能燋炷，亦不離初焰能燋炷；非後焰能燋炷，亦不離後焰能燋炷。
善現！於意云何？炷為燋不？
世尊！世間現見其炷實燋。
佛言：善現！諸菩薩摩訶薩亦復如是，非用初心證得無上正等菩提，亦不離初心證得無上正等菩提；非用後心證得無上正等菩提，亦不離後心證得無上正等菩提，而諸菩薩摩訶薩證得無上正等菩提。復次，善現！諸菩薩摩訶薩從初發心修行般若波羅蜜多，圓滿十地，證得無上正等菩提。
時具壽善現白佛言：世尊！諸菩薩摩訶薩修學何等十地，圓滿證得無上正等菩提？
佛言：善現！諸菩薩摩訶薩修行極喜地乃至法云地，令其圓滿證得無上正等菩提，亦學凈觀地、種性地、第八地、見地、薄地、離欲地、已辦地、獨覺地、菩薩地、如來地，令其圓滿證得無上正等菩提。善現！諸菩薩摩訶薩於此十地精勤修學，得圓滿時，非用初心證得無上正等菩提，亦不離初心證得無上正等菩提；非用後心證得無上正等菩提，亦不離後心證得無上正等菩提而諸菩薩摩訶薩證得無上正等菩提。
具壽善現白佛言：世尊！如是緣起甚深甚妙，謂諸菩薩摩訶薩非用初心證得無上正等菩提，非離初心證得無上正等菩提；非用後心證得無上正等菩提，非離後心證得無上正等菩提而諸菩薩摩訶薩證得無上正等菩提。
佛告善現：於意云何？若心已滅，可更生不？
善現答言：不也，世尊！不也，善逝！
佛告善現：於意云何？若心已生，有滅法不？
善現答言：如是，世尊！如是，善逝！
佛告善現：於意云何？有滅法，心非當滅不？
善現答言：不也，世尊！不也，善逝！
佛告善現：於意云何？心住為如，心真如不？
善現答言：如是，世尊！如是，善逝！
佛告善現：於意云何？心如真如住，為如實際不？
善現答言：不也，世尊！不也，善逝！
佛告善現：於意云何？真如、實際為甚深不？
善現答言：如是，世尊！如是，善逝！
佛告善現：於意云何？即真如是心不？
善現答言：不也，世尊！不也，善逝！
佛告善現：於意云何？離真如有心不？
善現答言：不也，世尊！不也，善逝！
佛告善現：於意云何？即心是真如不？
善現答言：不也，世尊！不也，善逝！
佛告善現：於意云何？離心有真如不？
善現答言：不也，世尊！不也，善逝！
佛告善現：於意云何？真如見真如不？
善現答言：不也，世尊！不也，善逝！
佛告善現：於意云何？若菩薩摩訶薩能如是行，是行深般若波羅蜜多不？
善現答言：若菩薩摩訶薩能如是行，是行深般若波羅蜜多。
佛告善現：於意云何？若菩薩摩訶薩能如是行，為行何處？
善現答言：若菩薩摩訶薩能如是行，都無行處。所以者何？世尊！若菩薩摩訶薩行深般若波羅蜜多，無心現行，無現行處。何以故？世尊！住真如中，都無現行、現行處故。
佛告善現：於意云何？若菩薩摩訶薩行深般若波羅蜜多時，為行在何處？
善現答言：若菩薩摩訶薩行深般若波羅蜜多時，行在勝義諦，此中現行及現行處俱無所有，能取、所取不可得故。
佛告善現：於意云何？若菩薩摩訶薩行深般若波羅蜜多時，行勝義諦中，雖不取相而行相不？
善現答言：不也，世尊！不也，善逝！
佛言善現：於意云何？是菩薩摩訶薩行深般若波羅蜜多時，行勝義諦中，為壞相不？
善現答言：不也，世尊！不也，善逝！
佛告善現：於意云何？是菩薩摩訶薩行深般若波羅蜜多時，行勝義諦中，壞相想不？
善現答言：不也，世尊！不也，善逝！
佛言：善現！是菩薩摩訶薩行深般若波羅蜜多時，云何不壞相亦不壞相想？
善現答言：是菩薩摩訶薩行深般若波羅蜜多時，不作是念：我當壞相及壞相想。亦不作是念：我當壞無相及壞無相想。於一切種無分別故。世尊！是菩薩摩訶薩行深般若波羅蜜多，雖能如是離諸分別，而佛十力、四無所畏、四無礙解、大慈大悲大喜大舍、十八佛不共法等，無量勝功德未圓滿故，未證無上正等菩提。世尊！是菩薩摩訶薩成就微妙善巧方便，由此善巧方便力故，於一切法不取不壞。何以故？世尊！是菩薩摩訶薩知一切法自相空故。世尊！是菩薩摩訶薩住一切法自相空中，為度諸有情入三三摩地，大悲愿力所牽逼故，用此三定成熟有情。
佛言：善現！如是！如是！如汝所說。
時具壽善現白佛言：世尊！是菩薩摩訶薩云何入此三三摩地，成熟有情？
佛言：善現！是菩薩摩訶薩安住空三摩地，見諸有情多執我者，以方便力，教令安住空三摩地。善現！是菩薩摩訶薩安住無相三摩地，見諸有情多行相者，以方便力，教令安住無相三摩地。善現！是菩薩摩訶薩安住無愿三摩地，見諸有情多愿樂者，以方便力，教令安住無愿三摩地。善現！是菩薩摩訶薩行深般若波羅蜜多，如是入此三三摩地，成熟有情。
尒時，具壽舍利子問具壽善現言：善現！若菩薩摩訶薩夢中入此三三摩地，於深般若波羅蜜多有增益不？
善現答言：舍利子！若菩薩摩訶薩晝時入此三三摩地，於深般若波羅蜜多有增益者，彼夢中入亦有增益。何以故？舍利子！晝與夢中無差別故。舍利子！若菩薩摩訶薩晝行般若波羅蜜多，既名修習甚深般若波羅蜜多，是菩薩摩訶薩夢行般若波羅蜜多，亦名修習甚深般若波羅蜜多。三三摩地於深般若波羅蜜多能為增益亦應如是。
時舍利子問善現言：諸菩薩摩訶薩夢中作業，為有增益或損減不？佛說有為虛妄不實，如夢所作，云何彼業能有增減？所以者何？非於夢中所作諸業能有增益或能損減，要至覺時憶想分別夢中所作，乃有增減。
善現答言：諸有晝日斷他命已，於夜夢中憶想分別，深自慶快；或復有人夢斷他命，謂在覺位，生大歡喜。如是二業，於意云何？
舍利子言：無所緣事，若思若業，俱不得生，要有所緣，思業方起。夢中思業，緣何而生？
善現答言：如是！如是！若夢若覺，無所緣事，思業不生，要有所緣，思業方起。何以故？舍利子！若夢若覺，要於見聞覺知法中有覺慧轉，由斯起染，或復起凈。若無見聞覺知，諸法無覺慧轉，亦無染凈。由此故知，若夢若覺，有所緣事，思業方起，無所緣事，思業不生。
時舍利子問善現言：佛說思業皆離自性，云何可言有所緣起？
善現答言：雖諸思業及所緣事自性皆空，而由自心取相分別，故說思業有所緣生，若無所緣，思業不起。
尒時，具壽舍利子復問具壽善現言：若菩薩摩訶薩夢中修行布施、凈戒、安忍、精進、靜慮、般若，持此善根，與諸有情平等共有，回向無上正等菩提，是菩薩摩訶薩為實回向大菩提不？
時具壽善現語舍利子言：慈氏菩薩摩訶薩久已受得不退轉記，唯隔一生，定當作佛，善能酬答一切難問，現在此會，宜請問之，補處慈尊定應為答。
時舍利子如善現言，恭敬請問慈氏菩薩。時慈氏菩薩語舍利子言：謂何等名慈氏能答？為色耶？為受想行識耶？為色空耶？為受想行識空耶？且色不能答，受想行識亦不能答；色空不能答，受想行識空亦不能答。何以故？舍利子！我都不見有法能答，有法所答，答處、答時及由此答亦皆不見。我都不見有法能記，有法所記，記處、記時及由此記亦皆不見。以一切法本性皆空，都無所有，無二無別，畢竟推徵不可得故。
時舍利子復問慈氏菩薩摩訶薩言：仁者所說法，為如所證不？
慈氏菩薩摩訶薩言：我所說法，非如所證。何以故？舍利子！我所證法，不可說故。
時舍利子作是念言：慈氏菩薩智慧深廣，修一切種布施、凈戒、安忍、精進、靜慮、般若波羅蜜多，久已圓滿，以無所得而為方便，於所問事能如是答。
尒時，佛告舍利子言：舍利子！於意云何？汝由是法得阿羅漢果，為見此法是可說不？
舍利子言：不也，世尊！不也，善逝！
佛言：舍利子！諸菩薩摩訶薩行深般若波羅蜜多，所證諸法亦復如是。舍利子！是菩薩摩訶薩不作是念：我由此法當得受記，我由此法現得受記，我由此法已得受記。不作是念：我由此法當證無上正等菩提。舍利子！是菩薩摩訶薩行深般若波羅蜜多不生猶豫，我於無上正等菩提為得、不得？但作是念：我於無上正等菩提定當證得。舍利子！是菩薩摩訶薩行深般若波羅蜜多，聞甚深法，其心不驚不怖不畏，於得無上正等菩提亦不怖畏，決定自知：我當證得所求無上正等菩提。
尒時，佛告具壽善現言：善現！有菩薩摩訶薩修行布施波羅蜜多，見諸有情饑渴所逼，衣服弊壞，臥具乏少。善現！是菩薩摩訶薩見此事已，作是思惟：我當云何救濟如是諸有情類，令離慳貪，無所乏少？既思惟已，作是愿言：我當精勤，不顧身命，修行布施波羅蜜多，成熟有情，嚴凈佛土，令速圓滿，疾證無上正等菩提。我佛土中，得無如是資具乏少諸有情類，如四大王眾天、三十三天、夜摩天、覩史多天、樂變化天、他化自在天受用種種上妙樂具，我佛土中眾生亦尒，受用種種上妙樂具。善現！是菩薩摩訶薩由此布施波羅蜜多，速得圓滿，鄰近無上正等菩提。
復次，善現！有菩薩摩訶薩修行凈戒波羅蜜多，見諸有情煩惱熾盛，更相殺害，行不與取，作欲邪行，造虛誑詞，現麤惡說，發離間辯，設雜穢言，發起種種貪、恚、邪見，由此因緣，短壽多病，顏容顦顇，無有威德，資財乏尟，生下賤家，體陋形殘，身儀臭穢，諸有所說，人不信受，言詞麤礦，親友乖離，凡所陳說，咸皆鄙俚，慳貪嫉妒，惡見熾然，誹謗正法，毀辱賢圣。善現！是菩薩摩訶薩見此事已，作是思惟：我當云何救濟如是諸有情類，令其遠離諸惡業果？既思惟已，作是愿言：我當精勤，不顧身命，修行凈戒波羅蜜多，成熟有情，嚴凈佛土，令速圓滿，疾證無上正等菩提。我佛土中，得無如是眾惡業果諸有情類，一切有情皆行十善，受長壽等勝妙果報。善現！是菩薩摩訶薩由此凈戒波羅蜜多，速得圓滿，鄰近無上正等菩提。
復次，善現！有菩薩摩訶薩修行安忍波羅蜜多，見諸有情更相忿恚、毀罵、凌辱，刀杖、瓦石、拳、杵、塊等，互相殘害，乃至斷命，惡心不舍。善現！是菩薩摩訶薩見此事已，作是思惟：我當云何救濟如是諸有情類，令其遠離如是諸惡？既思惟已，作是愿言：我當精勤，不顧身命，修行安忍波羅蜜多，成熟有情，嚴凈佛土，令速圓滿，疾證無上正等菩提。我佛土中，得無如是煩惱惡業諸有情類，一切有情展轉相視，如父如母、如兄如弟、如姊如妹、如男如女、如友如親，慈心相向，互為饒益。善現！是菩薩摩訶薩由此安忍波羅蜜多，速得圓滿，鄰近無上正等菩提。
復次，善現！有菩薩摩訶薩修行精進波羅蜜多，見諸有情懈怠懶惰，不勤精進，棄舍三乘，亦不能修人天善業。善現！是菩薩摩訶薩見此事已，作是思惟：我當云何救濟如是諸有情類，令其遠離懶惰懈怠？既思惟已，作是愿言：我當精勤，不顧身命，修行精進波羅蜜多，成熟有情，嚴凈佛土，令速圓滿，疾證無上正等菩提。我佛土中，得無如是懶惰懈怠諸有情類，一切有情精進勇猛，勤修善趣及三乘因，生天人中，速證解脫。善現！是菩薩摩訶薩由此精進波羅蜜多，速得圓滿，鄰近無上正等菩提。
復次，善現！有菩薩摩訶薩修行靜慮波羅蜜多，見諸有情貪欲、瞋恚、惛沈睡眠、掉舉惡作、疑蓋所覆，失念放逸，於四靜慮及四無量、四無色定尚不能修，況能修得出世間定。善現！是菩薩摩訶薩見此事已，作是思惟：我當云何救濟如是諸有情類，令其遠離諸蓋散動？既思惟已，作是愿言：我當精勤，不顧身命，修行靜慮波羅蜜多，成熟有情，嚴凈佛土，令速圓滿，疾證無上正等菩提。我佛土中，得無如是具蓋散動諸有情類，一切有情自在游戲靜慮、無量、無色定等。善現！是菩薩摩訶薩由此靜慮波羅蜜多，速得圓滿，鄰近無上正等菩提。
復次，善現！有菩薩摩訶薩修行般若波羅蜜多，見諸有情愚癡惡慧，於世出世正見俱失，撥無善惡業及業果，執斷執常，執一執異，俱不俱等種種邪法。善現！是菩薩摩訶薩見此事已，作是思惟：我當云何救濟如是諸有情類，令其遠離惡見邪執？既思惟已，作是愿言：我當精勤，不顧身命，修行般若波羅蜜多，成熟有情，嚴凈佛土，令速圓滿，疾證無上正等菩提。我佛土中，得無如是惡慧邪執諸有情類，一切有情成就正見、種種妙慧，具足三明。善現！是菩薩摩訶薩由此般若波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情三聚差別：一、邪定聚；二、正定聚；三、不定聚。善現！是菩薩摩訶薩見此事已，作是思惟：我當云何方便拔濟諸有情類，令離邪定及不定聚？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，得無邪定及不定聚諸有情類，亦無如是二聚名聲，一切有情皆正定聚。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情墮三惡趣：一者、地獄；二者、傍生；三者、鬼界。善現！是菩薩摩訶薩見此事已，作是思惟：我當云何拔濟如是諸有情類，令其永離三惡趣苦？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，得無地獄、傍生、鬼界，亦無如是三惡趣名，一切有情皆善趣攝。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情由惡業障，所居大地高下不平，堆阜溝坑、穢草株杌、毒刺荊棘，不凈充滿。善現！是菩薩摩訶薩見此事已，作是思惟：我當云何拔濟如是諸有情類，令其永滅諸惡業障，所居之處，地平如掌，無諸穢草、株杌等事？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，得無如是諸雜穢業，所感大地，有情居處，其地平坦，園林池沼、諸妙香花，間雜莊嚴，甚可愛樂。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情薄福德故，所居大地，無諸珍寶，唯有種種土石瓦礫。善現！是菩薩摩訶薩見此事已，作是思惟：我當云何拔濟如是多罪少福諸有情類，令所居處豐饒珍寶？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，得無如是多罪少福諸有情類，金沙布地，處處皆有吠琉璃等眾妙珍奇，有情受用，而無染著。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情凡所攝受，多生戀著，起諸惡事。善現！是菩薩摩訶薩見此事已，作是思惟：我當云何拔濟如是惡所攝受諸有情類，令其永離戀著惡業？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，得無如是惡所攝受諸有情類，一切有情於色等境都無攝受，不生戀著。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情有四色類貴賤差別：一、剎帝利；二、婆羅門；三者、吠舍；四、戍達羅。善現！是菩薩摩訶薩見此事已，作是思惟：我當云何方便拔濟諸有情類，令無如是四種色類貴賤差別？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，得無如是四種色類貴賤差別，一切有情同一色類，皆悉尊貴，人趣所攝。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情有下、中、上家族差別。善現！是菩薩摩訶薩見此事已，作是思惟：我當云何方便拔濟諸有情類，令無如是下、中、上品家族差別？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，得無如是下、中、上品家族差別，一切有情皆同上品。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情端正丑陋形色差別。善現！是菩薩摩訶薩見此事已，作是思惟：我當云何方便拔濟諸有情類，令無如是形色差別？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，得無如是形色差別諸有情類，一切有情皆真金色，端嚴殊妙，眾所樂見，成就第一圓滿凈色。善現！是菩薩摩訶薩由此六種波羅蜜多，速得圓滿，鄰近無上正等菩提。