如是我聞：
一時，佛住迦毗羅城尼拘樓陀精舍。爾時，釋摩男請佛及僧供養三月，七月十五日僧自恣竟。爾時，父王閱頭檀、佛姨母憍曇彌來詣僧房，供養眾僧。禮拜既畢，奉上楊枝及澡豆已，呼阿難言：吾今欲往至世尊所，為可爾不？
爾時，阿難即宣此言，以白世尊。佛告阿難：父王來者，必問妙法。汝行遍告諸比丘僧及往林中命摩訶迦葉、舍利弗、目揵連、迦栴延、阿那律等，彌勒菩薩、跋陀婆羅十六賢士，一時來會。
如此音聲遍至諸方。爾時，天主、夜叉主、乾闥婆主、阿修羅主、迦樓羅主、緊那羅主、摩睺羅伽主、龍主等，及諸眷屬，皆悉已集。
爾時，父王及釋摩男、三億諸釋，入佛精舍。當入之時，見佛精舍如頗梨山，為佛作禮，未舉頭頃，即見佛前有大蓮華，眾寶所成，於蓮華上有大光臺。父王見已，心生歡喜，嘆未曾有，遶佛三匝，卻坐一面。
是時，父王即從坐起，白佛言：世尊！佛是吾子，吾是佛父。今我在世，見佛色身，但見其外，不覩其內。悉達在宮，相師皆見三十二相，今者成佛，光明益顯，過踰昔日百千萬倍。佛涅盤後，後世眾生當云何觀佛身色相，如求食了不能得，游巡諸山，永不得安。至金剛山，然後暫住。從金剛山直下至大水際，從大水際至風輪際，為風所吹，還至金剛山，如是七返，然後命終。其命終已，以其毒故，令十寶山同時火起。爾時，難陀龍王懼燒此山，即大降雨澍如車軸，鳥肉散盡，惟有心在。其心直下，如前七返，然後還住金剛山頂。難陀龍王取此鳥心以為明珠，轉輪王得為如意珠。
佛告父王：諸善男子及善女人若念佛者，其心亦爾。復次，大王！雪山有樹，名殃伽陀，其果甚大，其核甚小，推其本末，從香山來。以風力故，得至雪山，孟冬盛寒，羅剎夜叉在山曲中屏之處，糞穢不凈，盈流于地。猛風吹雪，以覆其上，漸漸成塹，五十由旬，因糞力故，此果得生，根、莖、枝、葉、華、實滋茂。春陽三月，八方同時皆悉風起，消融冰雪，唯果樹在。其果形色，閻浮提果無以為譬，其形團圓滿半由旬，婆羅門食，即得仙道，五通具足，壽命一劫，不老不死；凡夫食之，向須陀洹；阿那含食，成阿羅漢，三明六通，罔不悉備。有人持種至閻浮提糞壤之地，然後乃生，高一多羅樹，樹名拘律陀，果名多勒，如五斗瓶，閻浮提人有食之者，能除熱病。
佛告大王：諸善男子及善女人正念思惟諸佛境界亦復如是。復次，大王！如帝釋樹生歡喜園，名波利質多羅，天女見之，身心喜悅，不自勝持；帝釋見之，即生欲想，八萬四千諸婇女等，即得樂覺。此樹生時，曲枝在地，即於地下華敷成果。其果金色，光明赫奕，且其華葉終不萎落，十色具足，開現光明，有諸樂音。至秋八月，從地踴出，高三百四十五萬由旬。諸天見之，喜悅非。
佛告大王：觀佛三昧在煩惱地亦復如是，其出生時，如彼寶樹，嚴顯可觀。
復次，大王！如劫初時，火起一劫，雨起一劫，風起一劫，地起一劫。地劫成時，光音諸天飛行世間，在水澡浴；以澡浴故，四大精氣即入身中，身觸樂故，精流水中，八風吹去，墮淤泥中，自然成卵。經八千歲，其卵乃開，生一女人，其形青黑，猶如淤泥，有九百九十九頭；頭有千眼，九百九十九口；一口四牙，牙上出火，狀如霹靂；二十四手，手中皆捉一切武器；其身高大如須彌山，入大海中，拍水自樂。有旋嵐風吹大海水，水精入體，即便懷妊。經八千歲，然後生男，其兒身體高大四倍，倍勝於母。兒有九頭，頭有千眼，口中出火，有九百九十九手、八腳，海中出聲，号毗摩質多羅阿修羅王。此鬼食法，惟噉淤泥及蕖藕根。
其兒長大，見於諸天婇女圍遶，即白母言：人皆伉儷，我何獨無？
其母告曰：香山有神，名乾闥婆。其神有女，容姿美妙，色踰白玉，身諸毛孔出妙音聲，甚適我意。今為汝娉，適汝愿不？
阿修羅言：善哉！善哉！愿母往求。
爾時，其母行詣香山，到香山已，告彼樂神：我有一子，威力自在，於四天下而無等倫，汝有令女，可適吾子。其女聞已，愿樂隨從，適阿修羅。
時阿修羅納彼女已，心意泰然，與女成禮，未久之間，即便懷妊。經八千歲，乃生一女，其女儀容端正挺特，天上天下，無有其比，色中上色以自莊嚴。面上姿媚八萬四千，左邊亦有八萬四千，右邊亦有八萬四千，前亦八萬四千，後亦八萬四千。阿修羅見，以為瓌異，如月處星，甚為奇特。
憍尸迦聞，即遣使下詣阿修羅，而求此女。阿修羅言：汝天福德，汝能令我乘七寶宮，以女妻汝。帝釋聞此，心生踴躍，即脫寶冠，持用擬海，十善報故，令阿修羅坐勝殿上。時阿修羅踴躍歡喜，以女妻之，帝釋即以六種寶臺而往迎之。於宮闕中，有大蓮華，自然化生八萬四千諸妙寶女。譬如壯士屈申臂頃，即至帝釋善法堂上。爾時，天宮過踰於前百千萬倍，釋提桓因為其立字，号曰悅意。諸天見之，嘆未曾有，視東忘西，視南忘北。三十二輔臣亦見悅意，身心歡喜，乃至毛發皆生悅樂。
帝釋若至歡喜園時，共諸彩女入池游戲。爾時，悅意即生嫉妒，遣五夜叉往白父王：今此帝釋不復見寵，與諸婇女自共游戲。父聞此語，心生瞋恚，即興四兵往攻帝釋。立大海水，踞須彌頂，九百九十九手同時俱作，撼喜見城，搖須彌山，四大海水一時波動。釋提桓因驚怖惶懼，靡知所趣。
時宮有神，白天王言：莫大驚怖。過去佛說般若波羅蜜，王當誦持，鬼兵自碎。是時，帝釋坐善法堂，燒眾名香，發大誓愿：般若波羅蜜是大明咒，是無上咒，無等等咒，審實不虛。我持此法，當成佛道，令阿修羅自然退散。作是語時，於虛空中有四刀輪，帝釋功德故，自然而下，當阿修羅上。時阿修羅耳鼻手足一時盡落，令大海水赤如絳汁。時阿修羅即便驚怖，遁走無處，入藕絲孔。彼以貪欲、瞋恚、愚癡、鬼幻力故，尚能如是，豈況佛法不可思議。
佛告大王：諸善男子及善女人系心思惟諸佛境界，亦能安住諸三昧海，其人功德不可稱計，譬如諸佛，等無有異。
云何名為觀諸佛境界？諸佛如來出現於世，有二種法以自莊嚴。何等為二？一者、先說十二部經，令諸眾生讀誦通利，如是種種，名為法施；二者、以妙色身示閻浮提及十方界，令諸眾生見佛色身具足莊嚴三十二相、八十種隨形好，無缺減相，心生歡喜。觀如是相因何而得，皆由前世百千苦行，修諸波羅蜜及助道法而生此相。
佛告父王：若有眾生欲念佛者，欲觀佛者，欲見佛者，分別相好者，識佛光明者，知佛身內者，學觀佛心者，學觀佛頂者，學觀佛足下千輻相輪者，欲知佛生時相者，欲知佛納妃時者，欲知佛出家時者，欲知佛苦行時者，欲知佛降魔時者，欲知佛得阿耨多羅三藐三菩提時者，欲知如來轉法輪時相者，欲知如來寶馬藏相者，欲知如來昇忉利天為母摩耶夫人說法時相者，欲知如來下忉利天時相者，欲知如來行住坐臥四威儀中光明相者，欲知如來詣拘尸那降度力士相者，欲知如來伏曠野鬼神毛孔光明相者。
佛告父王：佛涅盤後，若四部眾及諸天、龍、夜叉等，欲系念者，欲思惟者，欲行禪者，欲得三昧正受者。
佛告父王：云何名系念？自有眾生樂觀如來具足身相，自有眾生樂觀如來諸相好中，一一相好者，自有眾生樂觀如來隨順相好，自有眾生樂觀如來逆相好者，自有眾生樂觀如來光明者，自有眾生樂觀如來行者，自有眾生樂觀如來住者，自有眾生樂觀如來坐者，自有眾生樂觀如來臥者，自有眾生樂觀如來乞食者，自有眾生樂觀如來初生者，自有眾生樂觀如來納妃時者，自有眾生樂觀如來出家時者，自有眾生樂觀如來苦行時者，自有眾生樂觀如來降魔時者，自有眾生樂觀如來成佛時者，自有眾生樂觀如來轉法輪時者，自有眾生樂觀如來昇忉利天為母說法時者，自有眾生樂觀如來降伏曠野鬼神者，自有眾生樂觀如來於那乾訶羅降伏諸龍留影時者，自有眾生樂觀如來在拘尸那城降伏六師、尼提賤人及諸惡律儀殷重邪見人者。
如是，父王！我涅盤後，諸眾生等，業行若干，意想若干，所識不同，隨彼眾生心想所見，應當次第教其系念。如我住世，不須系念，譬如日出，冥者皆明，惟無目者而無所覩。未來世中，諸弟子等，應修三法。何等為三？一者、誦修多羅甚深經典；二者、凈持禁戒，威儀無犯；三者、系念思惟，心不散亂。
云何名系念？或有欲系心觀於佛頂上者，或有欲系心觀佛毛發者，或有欲系心觀佛發際者，或有欲系心觀佛額廣平正相者，或有欲系心觀佛眉間白毫相者，或有欲系心觀佛眉者，或有欲系心觀佛牛王眼相者，或有欲系心觀佛修直鼻相者，或有欲系心觀佛鷹王觜相者。自有眾生樂觀如來髭鬢如蝌斗形，流出光明者；自有眾生樂觀如來唇上齶際者；自有眾生樂觀如來唇色赤好如頻婆果者；自有眾生樂觀如來下唇如鉢頭摩華莖者，其色紅赤，上入頻婆果色中者；自有眾生樂觀如來口四十齒相者；自有眾生樂觀如來齒白齊密相者；自有眾生樂觀如來齒上印文相者；自有眾生樂觀如來齒畫界者；自有眾生樂觀如來上齶相者，八萬四千畫了了分明；自有眾生樂觀如來下齗如優曇鉢華莖色者；自有眾生樂觀如來咽喉如琉璃筒，狀如累蓮華相者；自有眾生樂觀如來廣長舌相，蓮華葉形，上色五畫，五彩分明，舌下十脈眾光流出，舌相廣長，遍覆其面者；自有眾生樂觀如來咽喉節中有三相者；自有眾生樂觀如來咽膺相如金翅鳥眼者；自有眾生樂觀如來頭相者；自有眾生樂觀如來八萬四千發相者；自有眾生樂觀如來毛右旋者；自有眾生樂觀如來一一孔一毛旋生者；自有眾生樂觀如來頭皮者；自有眾生樂觀如來肉髻骨者；自有眾生樂觀如來腦者；自有眾生樂觀如來耳普垂睡者；自有眾生樂觀如來耳輪郭相者；自有眾生樂觀如來耳旋生七毛相者；自有眾生樂觀如來缺盆骨滿相，於彼相中旋生光臺者；自有眾生樂觀如來腋下滿相，於其相中懸生五珠，如摩尼珠，上拄掌相，張時則見，斂指不見，如真珠網，了了分明，勝閻浮檀金百千萬倍，其色明達，過於眼界，於十指端各生卍字，卍字點間有千輻輪，眾相具足，如和合百千蓮華；自有眾生樂觀如來掌文間成如自在天宮，其掌平正，人天無類，當於掌中生千輻相，於十方面開摩尼光，於其輪下有十種畫，一一畫如自在天眼，清白分明，然後入掌相中；自有眾生樂觀如來手背毛上向靡，如紺琉璃，流出五色光入網曼中者；自有眾生樂觀如來手足柔軟如天劫貝；自有眾生樂觀如來手內外握；自有眾生樂觀如來胸德字萬印相、三摩尼光相者；自有眾生樂觀如來臍如毗楞伽寶珠；自有眾生樂觀如來脅肋大小正等，婉轉相著；自有眾生樂觀如來諸骨支節，盤龍相結，其間密致者；自有眾生樂觀如來鉤鎖骨卷舒自在，不相妨礙；自有眾生樂觀如來骨色鮮白，頗梨雪山不得為譬，上有紅光，間錯成文，凝液如脂；自有眾生樂觀如來伊尼鹿王腨相者；自有眾生樂觀如來踝相者；自有眾生樂觀如來足趺平正相者；自有眾生樂觀如來足趺上色，閻浮檀金色，毛上向靡，足指網間，如羅文彩，於其文間，眾彩玄黃，不可具名；自有眾生樂觀如來赤銅爪相，於其爪端有五師子口；自有眾生樂觀如來腳指端蠡然，余命無幾，云何當能成辦菩提？菩薩是時入滅意三昧，三昧境界名寂諸根。諸天啼泣，淚下如雨，勸請菩薩當起飲食。作是請時，聲遍三千大千世界，菩薩不覺。
有一天子，名曰悅意，見地生草，穿菩薩肉，上生至肘，告諸天曰：奇哉男子！苦行乃爾，不食多時，喚聲不聞，草生不覺。即以右手申其白毛，其毛端直，正長一丈四尺五寸，如天白寶，中外俱空。天見毛內有百億光，其光微妙，不可具宣，於其光中，現化菩薩，皆修苦行，如此不異，菩薩不小，毛亦不大。諸天見已，嘆未曾有，即放白毛，右旋婉轉，與光明俱，還復本處。
爾時，諸天諦觀白毛，目不暫舍，見白毛中，下生五筒，從面門入，流注甘露，滴滴不絕，從舌根上，流入于身，表清徹，如琉璃山，百千萬億諸大菩薩於己身內現。諸天見已，合掌歡喜，前言愚癡，言此大人命不云遠。今見是相，必當成佛，了了無疑，無上慧日，照世不久。作是語已，遶百千匝，各還宮殿。如此音聲，聞六欲天。
佛告父王：佛滅度後，若四部眾欲觀如來苦行時白毫相者，當作是觀。如此觀者，是名正觀；若異觀者，名為邪觀。