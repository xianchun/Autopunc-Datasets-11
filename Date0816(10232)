合十一品，正陳本宗分中，分三：初九品，明菩薩境；次上一品，明菩薩行；此之一品，明菩薩果，修行當必成大果故。如來之名，已如前釋。觀者，察，智見照察，名之為觀。恐修妙行者執有實如來，不解正觀三身差別，今教正觀，求證作佛，因無垢之來意，陳如來之妙體，此品廣明，名。
爾時，世尊觀如來乎？
贊曰：佛身有二：一、實；二、權。由此二種，品段有二：初、如來發問，明觀法身如來，或兼自受用身。證會一切智智下，明自受用身，俱實身故。後、鶖子發問，因見無動佛事，明觀他受用身，兼顯釋迦居雜穢土是化身佛，俱權身故。下鶖子嘆無垢稱言：乃能舍彼清凈佛土，而來樂此多雜穢土。故知無動是他受用，釋迦為化身。諸佛之身，不過實權，此觀如來，一切皆具，但以釋迦權化，隨事因鑒。法報二身，理幽頗曉，寄此發問，明觀如來，非唯觀釋迦之化身也。佛地論云：佛身有二：一、法身；二、生身。真如法身及自受用身，俱名法身，實功德法所集成故。他受用佛及化身佛，俱名生身，非實德故。由此科文，準彼為二。初文有二，初問後答。此初也。牒先來意，為觀如來，汝於如來云何觀耶？為觀權相？為觀實身？
無垢稱言如是而觀。
贊曰：下答，有三：初、總標；次、別釋；後、結正。此初也。空理義云，釋迦之身，權形世俗，有相可見；真佛之體，諸法性空，無形無相，都不可見。今觀真佛，故言我觀都無見也。般若經云：若以色見我，以音聲尋我，彼生履耶路，不能當見我。故觀如來，都無所見。
應理義，甚過失故。濁謂三業依止外道顛倒見生，圣教對治不信混濁之所攝故。穢謂三業能污相續，依此發生如是障業。又損滅見所攝增惡清凈所立法義名穢，薩迦耶見所攝障真無我見義名濁。一切無礙，亦無執著，離三分別及七分別、八分別等，無物之所作，無物之所生，此遮自然等作之與生，亦遮有實諸法作生，亦無虛實及實起盡，或復無趣生起，亦無諸趣盡。
無曾無當所不能說。
贊曰：此有六句，無實過未，故無曾當。無五怖，無漏染，八風不動，故無憂喜。已到究竟，故無欣厭。二、三、七等，分別不緣，唯智能證，言不可說，無言能證，性是依他，亦離諸著。
世尊如來名為邪觀。
贊曰：此結正。此觀法報二種真身，名為正觀。權為真及邪觀故。
爾時，舍利子堪忍世界。
贊曰：下第二段、鶖子發問。因見無動佛，修觀他受用身，兼顯釋迦居雜穢土，是化身佛。俱權身中，有四：初、鶖子發問；二、如來廣答；三、欣見妙喜；四、鶖子贊揚。此初問也。不但鶖子未識來由，亦寄此徵，以彰他報。天女既言本住，問往不問所從；凈名既為物生，問來而不問往。
世尊告曰：汝應問彼。
贊曰：下如來廣答，有三：初、推答以顯理；後、自答以彰事。舊云問維摩詰，無問佛文，下佛自陳。又無問處，極成乖角。初中有二：初、推問；後、問彼。此初也。鶖子問事從何處來，故佛自陳事跡而答，因今訪問，得悟深理，故推問也。
時舍利子來生此土。
贊曰：下問彼，有八：一、正問；二、返詰；三、正答；四、責徵；五、正答；六、引問；七、印可；八、陳正。此初也。
無垢稱言可沒生乎？
贊曰：二、返詰也。苦應遍知，滅應作證，舉有漏、無漏之異，正證理時，而為問也。
舍利子言可沒生也。
贊曰：三、正答也。正證入理，無少沒生。
無垢稱言來生此土。
贊曰：四、責徵，有二：一、責先徵；二、更徵責。此初也。
又舍利子而來生此。
贊曰：更徵責也。上以理窮，理無沒生；下以事詰，事無沒生。
舍利子言有沒生也。
贊曰：五、正答也。化既非真，故無生沒。
無垢稱言如幻化耶？
贊曰：六、引問。引教為問，以徵義宗。
舍利子言：如是！如是！
贊曰：七、印可也。
無垢稱言來生此土。
贊曰：八、陳正。前以理等，已無沒故；今以事齊，何須發問？有二：初、直例；後、顯示。此初也。
又舍利子諸行續相。
贊曰：下顯示，有二：初、別解沒生之相；後、正釋之。今言沒者，有為諸行死斷滅相。生者，諸行相續之相。體非常斷，似彼二相，故名沒生。
菩薩雖沒惡法行相。
贊曰：此正釋之。雖示有沒，不斷善行，無斷相也。雖示有生，不續惡行，無常相也。此沒生無常斷相。
爾時，世尊來生此界。
贊曰：下自答以彰事，有三：初、佛指告；次、鶖子贊揚；後、無垢問答。此初也。東方世界，名曰妙喜，種種莊嚴見生喜故，佛號阿閦，此云無動，八風不擾，四魔不侵，常安不變，故云無動。為度眾生，此從彼生。
舍利子言多雜穢處。
贊曰：此鶖子贊揚。彼他報土，故言清凈；此變化土，故言雜穢。
無垢稱曰樂相雜住。
贊曰：下無垢稱問答，有五，此無垢問。
舍利子言眾冥都息。
贊曰：二、鶖子答，明生暗滅，故不樂雜，意顯菩薩實不樂與惡生同住。
無垢稱曰行瞻部州。
贊曰：三、無垢問。為釋疑眾。如文可知。
佛知眾會令所愿滿。
贊曰：二、佛命之現。何故如來不現令見，命無垢現？欲顯居士助佛化者，尚示神通，況如來耶？又彼本土令其自現，何假佛耶？又何簡自他，宜現便得。又欲顯菩薩皆生凈土，必有他受用身，知釋迦身為他權化，故令彼現，理亦無違。
時無垢稱男女大小。
贊曰：三、無垢思惟，有三：一、思移世間器有情界；二、思移出世佛利樂事；三、思移大千示諸大眾。此初文也。王都已前，妙喜器界，菩薩、聲聞、男女、大小，彼有情界。
乃至廣說海會大眾。
贊曰：二、思移出世佛利樂事，有二：一、思移佛及大眾；二、思移於佛事。此初有三：一、移如來；二、移覺樹；三、移海眾。眾會無邊，猶如海故。
諸寶蓮華作佛事者。
贊曰：下思移佛事，有二：一、移華；二、移階。此移華也。十方佛國欲作佛事，先以蓮華，或寄或散，如說般若，隨其近遠，十方世界皆寄蓮華與釋迦佛而作佛事，法華化佛，寄華亦爾。彼凈土中有此蓮華，故今移取。
三道寶階寶階而上。
贊曰：二、移階道。釋迦寶階，天帝使作；無動寶階，從地涌出。釋迦騰空，往於忉利，三月坐夏，為報母恩，末夏將歸，天帝使大力鬼神為佛而作寶階，中道黃金，左道馬惱，右道水精，故名三道。彼土寶階為令人天往來有為，故從地踴，亦不相違。天下人間，為見佛聞法；人上天處，為觀天帝宮城園苑，故須寶階。十方佛事，各不同故。彼雖凈土，亦現有彼輪圍山等，如極樂佛，亦有王城、父母、妻子、魔王、調達種種等故。
如是清凈示諸大眾。
贊曰：三、思移大千示諸大眾。下從水際，不取金風，留所依故。至色究竟，不取無色，無形器故。西方取華，以繩之貫，為髣嚴飾，持彼置手，相亦類之。
其無垢稱入此界中。
贊曰：四、正起佛力，有四：初、正起神通；二、有緣驚問；三、無緣不違，不可虛廣而陳故，皆於此法門略說開示。
是故若有現在諸佛。
贊曰：便成供養也。宣三世佛無上菩提、無相真理、無上覺慧，今見隨順，則為法供養三世如來。如來之德，不過理、慧二門攝故，此中有八：一、聽聞；二、信解；三、受持；四、讀；五、誦；六、為說；七、書寫；八、供養。其施他修習，準此亦然。
又天帝釋奉施供養。
贊曰：下校量故勝，有三：初、校量為問；次、天帝為答；後、如來重成。校量有三：初、現在校量；次、滅後校量；後、正以為問。此初有三：初、喻佛多少；次、時節虔恭；後、四事供養。西方人庶輪盤，傍設香華幡蓋，間以眾寶，供以伎樂，最為第一。
如是建立贊嘆供養。
贊曰：此經時供養，有三：初、明時節；次、明外供；後、明內業。外供有十二：一、華鬘；二、燒香；三、涂香；四、末香；五、衣服；六、幡；七、蓋；八、寶幢；九、燈輪；十、眾珍；十一、伎樂；十二、種種。此各有三：一、身供敬；二、意尊重；三、語贊嘆。以此外十二事，經復時供養。燒香者，沈香之類可燒之香。涂香者，摩栴檀香以涂塔上。末香者，以香為末，散塔上故。
於意云何獲福多不？
贊曰：三、正以為問。
天帝釋言其福聚量。
贊曰：二、天帝為答。
佛告天帝甚多於彼。
贊曰：三、如來重成，初標，次釋，後結。此初也。
所以者何非以財物。
贊曰：此釋所由。佛無上智，從此有故，法身因顯，報身因生。經唯言生，舉報佛菩提故，唯法供名供，此法利事大故，非以財物。財物供佛及窣堵波，不顯法身，不生報佛，故學此經，獲福多彼。
天帝當知其福甚多。
贊曰：此結也。果無上覺，功德甚多，供此法因，其福不少。
爾時，世尊佛世尊。
贊曰：下第三段、具陳往事，勸發勝修，有三：初、陳往事；次、以古即今；後、嘆法先勸修勝益。初復有五：初、佛在供養；二、勸子令學；三、月蓋思益；四、藥王誨示；五、月蓋傳通。初文有七：一、明時節；二、標佛名；三、陳界名；四、彰劫名；五、明佛壽；六、二部僧數；七、輪王供養。此初二文，劫有眾多，此說大劫，佛十號中，如來、應、正等覺，如前已釋。瑜伽八十三云：明行圓滿，所謂三明，遮行惡行，行行善行皆悉圓滿。又清凈三業，現行正命及四增上心，現法樂住，皆悉圓滿。前是行行，後是住行，密護根門，是遮行圓滿，此二能顯三種不護無忘失法，由不造過，世間靜慮，遮自苦行。善逝者，謂於長夜具一切種二利德故。此中意言，如世見人富貴成立，便言此人已去竟也。今佛至果，已好去竟，故言善逝。
世間解者，謂一切種有情世間及器世間皆善通達故。由善悟入有情世間，依前後際，宿住生死，依一切時，八萬四千行差別故，於器世間，謂東方等十方世界，無邊成壞，善了知故。又於世間諸法自性因緣、愛味過患、出離能趣行等，皆善知故。
無上丈夫調御士者，智無等故，無過上故，於現法中，是大丈夫，多分調御，無量丈夫，最第一故，最尊勝故。
天人師者，由彼天人解甚深義，勤修正行，有力能故。
言佛陀者，謂畢竟斷一切煩惱并諸習氣，現等正覺阿耨多羅三藐三菩提故。
薄伽梵者，坦然安坐，得妙菩提座，任運摧滅一切魔軍，大勢力故。此中如來，是初總序。應正等覺，謂永解脫一切煩惱障及所知障故。於其別中，略有二種，所謂共德及不共德。於共德中，且說解脫諸煩惱障及所知障。自余明行圓滿等句，是不共德。細尋文義，亦可知也。雖涅盤經、大般若等亦解十號，今且隨論，任情取舍。
彼佛世界十二俱胝。
贊曰：此文有四：一、陳界名。二、彰劫名。三、明佛壽，二十中劫，此以日月歲數為劫，故成二十。非增減等，違正理故。四、顯僧數，三乘圣眾為弟子故。
時有輪王能伏他軍。
贊曰：七、輪王供養，有二：一、明輪王；二、明供養。此初也。七寶者：一、象；二、馬；三、主兵臣；四、主藏臣；五、玉女；六、珠；七、輪寶。金輪王，七寶方具，故王四洲，此皆帝釋所有。輪王出世，從天來下，此七各各有別勝用，如正法念經第二卷及彌勒成佛經疏廣說。
時王寶蓋奉施供養。
贊曰：此明供養以財供也。
過五劫已奉施供養。
贊曰：二、勸子令學，有二，初勸後從。此初勸也。
於是千子皆曰善哉。
贊曰：下從，有二：一、語從；二、行從。此語從也。
一切協同奉施供養。
贊曰：此行從也。父誡既重，語行皆從，協和也，無乖諍故。
時一王子過於此不？
贊曰：三、月蓋思益，有五：一、思益；二、空告；三、尋問；四、天答；五、申請。此初也。我今殷重處世已無，更若有過，當修彼法。
以佛神力最為殊勝。
贊曰：二、空告也。財供世事，未足可珍；法供出世，故為最勝。
即問：云何名法供養？
贊曰：三、尋問也。
天答月蓋廣說開示。
贊曰：四、天答也。
王子月蓋其相云何？
贊曰：五、申請中，卻住已上，正申請儀；白言已下，後正請申。
藥王如來總持經王。
贊曰：四、藥王誨示，有二：初、明依教，多分地前行法供養；後、明依行，多分十地行法供養。初中有三，初標，次顯，後結。顯中復二：初、明所供養法；後、於是經典樂聽聞下，正法供養。所供養中，有二：初、明經體；後、明經用。此經體也。有二種經：一、真實甚深；二、相似甚深。空理義云，初是勝義三無性空教，後是世俗三性有教。應理義云，初是不空不有三性等教，後唯說空三無性教。此二種經，有十種義：一、世難信受；二、難可越度，修學究竟；三、難見；四、幽玄深遠；五、細密微妙；六、無雜染；七、了義大乘；八、非三七分別能知；九、菩薩藏攝，非二乘教；十、總持經王，苞含一切，若教若理，皆悉周備，經之王故，舊文有七。
佛印所印所應攝受。
贊曰：此明經用，有三十句，舊有二十五句。此中四句：一、佛印所印，無相真如，名為佛印。余證真如，猶未圓故，獨名佛印。教為理所印，故言佛印所印。舊云陀羅尼印，總持性印所印，亦即真如無相理印。二、能分別能開示四不退輪。三、六到彼岸由斯而起。四、善攝所攝所應攝者，謂教所詮善妙道理，及教所益一切有情。舊云善分別義，即此二種。
菩提分法甚深緣起。
贊曰：此有六句：一、菩提分法行所隨行，隨教行於菩提分故。二、七等覺支親能導發，謂教是覺支親所導引，親所發起。若七覺支是教親導，親所發起，若與菩提分正所隨行，便無差別。舊云眾經之上，由覺支引，故為上也。三、能辨說能開示大慈大悲。四、拔濟有情苦，引安樂與有情，或由說慈悲，故能拔苦。舊經無此。五、遠離五見、六十二見趣及離四魔怨。六、分別闡揚十二緣起。
辨內無我無起相應。
贊曰：此有二句：一、辨四處離我，內處無我，外處無有情，中間無壽命及養育者，并都畢竟無數取趣，此皆是我之別名也。亦受，攝受諸法，有所計著，由執二故。
依趣於義見有所得。
贊曰：此說四依，有四句可知，如涅盤經廣配位次，亦如瑜伽第二帙說。義理可依，非文字故；智能決斷，非於識故；了義明顯，非密義故；法可軌摸，但緣於法。非依數取趣見之有所得，即便信也。
如其性相滅阿賴耶。
贊曰：此有二句：一、應理義云，如依他起相圓成實性，而悟解之。空理義云，隨諸世間，如其性相，解成無得。二、悟入真如無所攝藏，滅阿賴耶。
息除無明舍諸見趣。
贊曰：此有三句：一、息十二緣起支；二、息緣起果，除愁嘆苦憂煩惱，此等皆從老死生故，是緣起果；三、觀諸緣起相引無盡，難，令生天上。初二有姓，隨得三乘；後一無姓，故生天上。
佛告天帝寶焰如來。
贊曰：下第二段、以古即今，有三：一、即輪王；二、即千子；三、即月蓋。此初也。
其王千子余在當來。
贊曰：以下古即今，此即千子，此中千子且說一緣，更有別緣，如千佛因緣經并藥王藥上經，乃彌勒上生疏解第一迦洛迦忖陀佛，第二迦洛迦牟尼佛，第三迦葉波佛，第四釋迦牟尼佛，已出世訖，余當來出世，劫數次第時位，一一皆如上生疏解。
彼時護法即我身是。
贊曰：此即月蓋，顯親受持護此法故，行法供養。今得菩提，勸諸有情亦應如我護持受學，行法供養。
天帝當知最為無上。
贊曰：下嘆法，先勸修勝益，有二，初嘆後勸。此嘆也。最尊者，行高極故。最勝者，行過越故。最上者，行第一故。最妙者，行微善故。無上者，更無先故。或隨次第，初四最勝，以飲食、衣服、臥具、湯藥供養。無上一種，由前四勝，故體無上。又由法供養，能得無漏五蘊法身，謂戒、定、慧、解脫、解脫智見聞，得聞不持不施等。大菩提心護正法，如教修行修供養，自利利他平等心，是則名真供養佛。於諸供養中，法供養為最。俗書尚云雖日用三牲舍，二里也。八俱*盧舍，一踰繕那，十六里也。古有相傳，或以四十里為一踰繕那，此亦無失。百由旬內，令其安隱，天魔、外道、災障、衰厄不能為障，亦無惡人伺得其便，除業決定。
爾時，世尊令其流布。
贊曰：上付囑菩薩，兼法界兼人；下付聲聞、非人。唯法，有二：一、付；二、受。此初也。
阿難陀曰如是法門。
贊曰：二、受也。
世尊！如是我云何持？
贊曰：下品第二段、問名持法，有二：一、問；二、告。此問也。一、問名字；二、問持法。
世尊告曰應如是持。
贊曰：此告也。總告一名而受，即是持法。不可思議者，超言情之量也。自在者，任運也。神變者，通果妙用，轉換無方，無而欻有也。解脫者，無漏定果，解脫定障，故名解脫。或復定果，名自在神變。真如離系，名為解脫。法門者，能詮教也。教法能顯所詮義也。應如是持，勸其修學，令領受也。
時薄伽梵信受奉行。
贊曰：品第三段、勝利既訖，歡喜流通。道從無悔，離憂苦起，所以歡喜。順而心凈，顧而在情，依而傳習，故言信受，奉而行之。