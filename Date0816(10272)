上堂：開端令節，萬事從新，普賢麼爾用看。又作麼生？
師云：無文印子胡亂搭。
僧云：仰山云：爾作麼生用？被長沙一腳蹈倒，起來云：師叔直下似個大蟲。還端的也無？
師云：未是性燥漢。僧禮拜。
師云：短處求長。乃云：金色世界人，見月必喜，為它坐在凈潔地上始終脫不得。洞山云：折合還歸炭坐。蓋曹洞宗旨以炭謂之正位。會得，方檢點得馬大師；不然，一并轄向炭庫坐。
上堂：靜之極，不知動則虛；動之極，不知靜則應；動靜一律，妙乎中道。衲僧家得此三昧，攪長河為酥酪，變大地作黃金，未為分外；不然，卓主丈，匹粟斯吃個青橄欖。
開爐并翻蓋佛殿上堂，僧問：德山入門便拆卻，和尚入門重建一新。此意如何？
師云：汝才入門，先穿卻汝鼻孔。
僧云：恁麼則各立門風去也。
師云：低聲，低聲，墻壁有耳。
僧云：此事且止，記得趙州示眾云：我三十年前在火爐頭說個無賓主話。此意如何？
師云：投以五十犗，舉臂釣滄海。
僧云：如何是賓主話？
師云：鈍鳥籬邊毅不去。
僧云：可謂冷暖個中看火色，祖師心印為親傳。
師云：果然跳不出。
僧云：趙州道：無賓主話至今無人舉著。又作麼生？
師云：孫臏放癡。
僧云：今日徑山開爐，還許學人議論也無？
師云：斬釘截鐵未是作家。乃云：有雪有霜，有寒有燠，四時遷謝，變化不同。山僧今年八十五，骨冷如冰，才聞燠字，舉手而謝之。何故？免得老來挑灰弄火。