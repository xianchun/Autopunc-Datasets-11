智者大師，俗姓樓氏，名靈璨，字德素，烏傷縣竹山里人。以初生膚體璨然光白，不似赤子，故以為名字焉。八世祖畯，仕吳，至散騎常侍郎，故侍中玄之弟也。畯生陟，宣威將軍；陟生胤，康樂令；自胤生豐，至法師祖考，世為郡據史，竝有美名。初，法師母劉氏夫人，夢見長人，手擎金像，令夫人含之，又見紫光入戶，繞身數帀，因而體重，遂即有娠，生法師。法師誕育之日，一室盡明，又有神異之香。
年六歲，識性開敏，每與諸兒同戲，但累甎為高座，聚沙為佛塔而已。舍南有果林，熟時，諸小兒爭來拾果，更相毀，法師以所得分與諸兒。法師叔父少好射獵，每得禽獸，還家剝剔，群兒競觀，法師獨不窺，人問之，答曰：麞鹿於草中各自覓活，小父逐而殺之，令兒心中痛楚，不忍見也。家人以獵肉與之，法師不肯食，於是更他處求得魚肉與，法師亦不復食。
家人言：此非小父所殺也，魚水中物耳。
答曰：雖非小父所殺，水中、岸上，痛苦一等。
家人感其言，遂不復強也。劉夫人感此事，遂亦不食。法師又常悲桑蠶纏縛生死，因此遂不衣縑纊，以戒行終身。
家世本奉道，法師幼童之時，忽白其父母言：兒欲事佛。
父母怪而問曰：汝家世世奉道，汝那獨知佛耶？
答曰：兒心中自如此耳。
年八歲，遇游僧過門乞飲，法師歡喜，自將飲與之。欲問佛法，而來及言，道人因舉手指東方曰：剡中有佛法。法師當時不觸剡中是何處，更欲發問，便失道人所在。
還問其父母曰：剡在何處？遂言見道人之狀。
舉家驚怪，尋覓道人，竝無見者，因語法師：剡縣此去二百余里，境內多事佛法。師請父母，求往剡，父母以其尚幼，不許。至年十二，始許焉。
法師既至剡中，遍游諸寺，彌年忘返，家人亦遂其雅操，糧餉優給，不復禁也。法師乃究窮經藏，玅盡根本，闔境道俗咸相敬重，號為居士，乃為謠曰：少達玅理樓居士。
在剡六年，年十七，始有出家之志，因還鄉里辭親友。兼念叔父迷於射獵，苦諫甚切，叔父乃偽許之，心實不從。是夜，叔父夢見赤衣使者將力士數人，手持矛戟謂之曰：汝無殺害眾生，菩薩諫汝，何為不從？因提予王儉，亦崇信佛法，及淵薨後，又啟法師依舊居省中。至儉為丹陽尹，亦攜在郡廨，講通法華、大品，禮敬殊特。
人問法師曰：既絕谷清虛，高蹈物表，今朝貴接請，常有喜色，得無以勢乎？
法師答言：貧道意樂便往，不知物議也。
周顒聞之，謂人曰：法師外身為法所在，弘濟萬物，宰相天下，具瞻一人，信向四方，仰則教化之所，因是以喜也。法師行菩薩心，豈以游朱門為貴寵耶？
齊給事中樓幼瑜者，法師之族祖也，以儒學知名，年已耆宿，每見法師，輒起作禮。或問之，幼瑜曰：此人乃菩薩身耳！方為天下師，豈惟老夫耶？時人多以幼瑜呼法師為菩薩笑之，唯王儉、周顒以幼瑜之言為信。
及王儉薨後，法師還草堂。周顒時為太子仆，與吳與、沈約同在東宮，情好甚睦。約於此始得至寺與法師相識，屢相嗟嘆，以為道安、慧遠無以尚也。約常白法師曰：鉆仰致敬，誠在無己，但法師非弟子所得致屈耳。脫可致屈，愿法師不忘。
法師曰：貧道齋戒禮佛，觸處而可，豈有難致耶？昔褚王二公常供養於尚書省、仆射省，檀越後若作此官，能見要請，豈敢不從？
約曰：法師若此言，恐今身無緣矣！
初，法師二親既沒，墳壠未修，乃欲東歸改葬。到隆昌元年，促裝登途，會沈約除東陽太守，聞法師此行，遂與之同舟。及到郡，營葬事，賻贈甚厚，墓成，法師遂游金華山，住赤松澗，采藥服餌。時有道士丁德靜，隱居此山，為山精所惱，後德靜醉臥，忽有毒蛇嚙足而死，觀宇空廢，縱有道士，輒為精蛇所嬈，竟不能居也。
□山縣令徐伯超聞之，曰：山精為害，由道士皆不能精進所致耳。試推此觀與約公，必能清衛。於是乃共入澗請法師，法師不辭，直移入觀。居住良久，晝臥，忽見二青衣女子，資質妹嘆曰：昔有墓師指相吾家山云：後代當有苦行達道為王者師。今吾子孫但好射獵，寧有此望哉？自道盍嘆後三十許年，而法師生焉。及生而神異，為帝者師，故知相者之言驗矣。
始，法師才思清迥，至於制作文章亦皆臻玅。常與湘東王諮議范賁友善，及賁亡，法師乃臨其喪，賦詩曰：
我有數行淚，不落十余年。
今日為君盡，并灑秋風前。
此詩傳於天下，為世所重。是後，精修經藏，深證無生，世間辭句則鄙而不為也。中大通四年，師夢見舊宅盡朱門白壁，及寤，便發心以宅為寺。遂奏請置寺，謂此地本是我生育之所，因立名為本生寺。又詔改所居竹山里為智者里焉。
大同元年秋八月，法師知緣盡，乃使人伐寺門外樹枝曰：鑾輿當至，此枝妨道。至九月六日，現身有疾，北首右脅而臥，謂弟子曰：我夢四大眾旛華迎我，我凌虛而去，此間福報當盡。
至十六日，詔使舍人徐儼入寺問疾，法師曰：今夜當去。及至五更二唱，有異香滿室，法師又謂弟子曰：夫生者自然恒數，汝等當以慧定存心，勿起亂想。言畢而滅，時年八十四，是日皇帝及百辟果來臨喪。
先是，法師臥疾時，見道場內有老翁被發執錫，乃謂人曰：汝見此不及遷樞日。眾僧議葬寺之東巖。至二十九日壬申，詔葬於獨龍山，與寶志菩薩鄰墓。故知病時見老翁者，乃志公也。
法師臨終時，常所乘青牛忽大鳴吼，淚涕交橫，遂不飲水草，日向羸瘠，每至朝暮哭，臨時又鳴吼如初。及葬日，詔使牽，從部伍，自寺至山亦涕泣聲鳴不絕。又始建墓之日，有雙白鵠飛來繞旋，悲唳馴狎於人，有若家禽；至葬後三日，則不復現矣。
大同三年，詔使從都載龍虎甎於本生寺前招魂，為墎一所。令於本生寺樹碑，使國子祭酒蕭子云為之文。又於草堂寺樹碑，令度支使王筠為之文。
法師名達摩，不知何國人。所居在雙林北四十里巖谷叢林之間，其地多楓香樹，因號為香山法師。居此已久，無人知者，後有采薪人遇見，形甚枯槁，神氣爽邁，獨坐大樹下，因就與語，甚悅。法師謂曰：此處堪造寺，恨力寡不能自致耳！
樵者乃請法師出山，向俗人家供養，法師曰：有不種五辛處，吾乃往矣。
樵者思惟，乃有一家，先世已來，未嘗種此，即將法師往其家。於是邑聚之人，迭供養之。乃與人相攜向所居之處，以四本作臬釘地曰：此可置寺矣。
後因暫游松峭山南，遇梁堂侍樓偃。偃亦有倫鑒，見法師眉目秀異，知非常人，因與語，大悅。法師謂曰：貧道是外國凡僧，頭陀至此，與檀越過去深有因緣，今欲共弘佛事，舟航群生。乃與偃期來歲八月，至所居松林下相見。
于時佛法尚劣，偃猶未識心之所期，又疑其或是圣人，故至時，芟薙別棘，開路向二十里，方達法師所。見法師披糞掃之衣，加趺而坐，懽然謂偃曰：菩提之道，利益處廣，當與檀越共崇建三寶，蕩汰六塵。若一失正報，曠劫不復人身，盲龜遇孔，豈可復期？偃聞是言，乃與從者共發道心，崇弘正法。
法師乃與偃等，瞻視地勢，見千巖秀出，四向環繞，因號向者四臬所釘之地為龍腋，遂共立一精舍，名香山寺。又於其傍造一小倉，止容一斛許米，狀甚樸陋。法師令米一斛以實之，日取此米供僧及施貧乏，將盡，人即送來，未嘗空匱，時人號為常滿倉。後人或嫌此倉太小，更廣大之，加以雕飾，則一空之後，竟歲無施米者，其倉至今猶在。
時村邑聚落信向者，多舍稻田，以給四方學道者。後有山賊數十人，皆持軍器來劫財物，法師但閑房安坐，無有怖畏。賊既不能得入，但揚聲大罵，令僧速出，法師於房徐謂之曰：我狀兒惡，不堪與檀越相見。須臾，群賊手足皆不得動搖，如被人系縛，因即貶地，精神潰亂，不復相知，賊率惶怖謝罪，良久方得醒悟。
是時，鄉中士庶謂：此賊巨蠹，共縛以上郡，賊徒令其毋入山。詣法師所請。
法師但輭言謂之曰：且莫大憂，復當自解。至四月八日，果遇赦免。
爾時，寺中共建靈剎，設無遮法會，道俗萬眾共引麻舉剎，忽中斷，引者皆顛躓，莫知何計，法師乃發念曰：有何魔事使之然乎？因出身□銀瓶，水瀉於里，乃內外攬之，忽大悲泣。須臾，咒而作禮，禮畢，欣然而笑，即捧盋繞剎一周，剎乃不假人功，屹然自立。
爾時，有沙門慧凱，暫辭還家，母密為烹雞，凱意無人知，遂與其母私食之。及明還山，法師以冥知之，因訶責之。復次有人於市鬻菜果以為齋供，遇主人不在，遂竊少姜還，以備供養。及中時，僧徒咸坐，主人次第行食，法師盡受諸物，唯不受姜，因謂曰：不許而取，何為濫竊？主人蹙蹐而已。
普通元年五月三日，縣令蕭子睦將往寺頂禮法師，先過村落，受百姓酒食之饋，醉飽然後入寺，法師閉房不出，唯傳言：明府速返矣。蕭令勃然作色，心欲放火焚寺而未發，因更欲稍前，良久不得進，遂卻還縣。
明日，近寺檀越來問法師曰：昨明府拜謁，何以不前？法師何以不出？
答曰：游戲相過，貧道是以不出；立心放火焚寺，明府是以不前。向後此境當三十年大早。于時，身有郡縣徭役，恐被追攝，逃匿天臺山，鬀發為僧，頭陀苦行，精勤佛法。既避官事，不恒一處，聞有東陽大士，深解大乘，遂夜行往雙林。既不的知方所，但任運而往，每至四衢道口，一心閉目，從其所趣，乃得路直至大士所。先是大士言：我舍財寶，為三界受苦眾生設法會。爾後，心小憂，即於是夜夢見釋迦佛，慰謂我言：汝勿憂也，我當遣一沙門來助汝。復於是夜夢中，口生一小兒，仰臥我膝上，熟看我面。我謂小兒曰：汝識我不？答曰：何以不識，彌勒佛耳。小兒墮地，即成大德沙門。覺後三日，法師至，大士與解說法門，遂朗然開悟。
是時，梁武帝廣招英俊，四方云集，唯雙林大士尚未延請，大士從容為法師曰：上人若能修習無漏圣道者，當為我詣國舍頭相證，誓使解脫。
法師因爾依止大士，為苦行弟子，乃發菩提之心，弘闡正法，不吝軀命，遂求詣國自陳說大士行愿度眾生之意。法師至都，突進自陳大士德業，因被呵責，自理得免。續詣宮門，擊鼓將陳所由，得罪付錢署，一年在役中教化，造立甎塔數層。主者伏其勇猛精進，啟請釋放，後得還山。
道俗謂大士是白衣人，而有沙門弟子，多生疑惑，及興毀謗，法師乃與居士傅普愍共議，於三寶前立志誓曰：若大士道法不弘，各隨苦行，弘布正道。普愍乃劓鼻燒指，廣作佛事。續詣縣令蕭詡，弘道布教，普愍曰：實心為法。左右曰：君心在內，云何見？普愍即出外借刀，割耳一只，以表心志，蕭令及左右贊美。先大士常謂人曰：慧集是觀音，普愍是文殊。及此迭相證明，毀傷發膚，非此不能也。
法師自是布施、放生、救苦、治病，游行郡國，不以艱苦告勞，自唱無量樂，因說偈曰：
大士兜率來，震動游諸國。
蓮華帀地生，特許迎彌勒。
普光初學道，無邊世界動。
回天復轉地，并入一毛孔。
爾時，人間唱此偈者，多不領解，或有會其理者，謂大士既是彌勒佛分身，法師又為觀音降迹。經云：彌勒下生，雨華遍地；觀音登覺，方成普光如來。偈言震動諸國，即彌勒下生之時也；回天轉地，即是觀音應變之跡也。
法師常至會稽龍華寺，見一跛扶兩杖而至曰：病已四十年，乞療。
法師曰：但一心念我。跛者從之。
少頃，法師令放一杖，跛者從之；次復令放一杖，便拂衣而去，跛者依止，便能趨走。
法師又於市中見一老病人耳聾，云：已數載矣！良醫不能治。
法師亦曰：一心念我。念巳，即使人喚之，聾者稍聞，三喚全愈，乃去。
至太末縣，有景又於東陽市魚欲放，遇有一人與法師爭買，以充家饌，法師不得魚，因謂爭買者曰：食放生魚，恐致腸痛。
其人不信，將還與家人食之，皆心腸楚痛，轉就困篤，彼即追悔，求法師懺罪，即往其家，少頃隨愈。
又至會稽市中買生，見有兩船載生，法師即盡覆之水中，而謂魚主曰：此是放生之錢耳，不宜多取。法師結放生之事，至死不替。
常於道路，值大雨雪，衣服不沾，香潔倍常。法師精心苦行，履歷險阻艱辛，無有厭倦，因燒兩指而為法炬，供養三寶；後即燒六指，供養諸佛。行至迮溪，遇魚四船，苦求買放，既無見物，求立券約，至於潛白山取直，仍相隨行，緣路放生，衣資略盡。即以其月十三日，入於潛上牧里靈山尼寺，更燒二指，指既燒盡，進燒兩臂。
又有人來苦求法師所燒之臂血，用以治病，法師欣然舉臂刺血與之。是日又燒舊瘡，光明洞然，其臂既盡，乃以其夜滅度，時大同四年正月二十一日，年四十七，諸僧共葬于潛印渚。初，法師之未亡也，謂徒眾曰：我死後七日，當示瑞相。及至時，諸道俗設無遮大會。爾時，平明有神光五色，徧繞剎柱，久而不散；又於寺內放大光明一日一夜，大眾咸睹，皆發菩提心。
法師俗姓馬氏，本扶風茂陵人，遠祖以衣冠世族，晉永嘉年中，隨五王南遷蘭陵，子孫居焉。法師年數歲時，舉家不在，獨處私室，忽見有一人金色，與之共戲，爾後行游，金人輒與出入。至十余歲，游興皇寺，志公見之，旋繞三帀，嘆伏久之。年二十得度，居敬愛寺，於是考論經律微玅奧義，靡不周究。
時有云法師者，法門博贍，道俗所歸，一見法師，深相賞遇，恒令覆講，不盈旬時，盡曉經中微旨，云公已仰之不逮矣。年未三十，已究解諸佛秘藏，講論無夢見人捧大束文字云：是和法師善簿。
因問曰：我有此不？
答曰：有。遂出一小卷曰：此是也。
明日，法師來，說此夢乃是法師拈香火結緣。法師稟性謙恭，不曾受人禮拜，拜則答之。每與人講說義，得財施，則先將奉佛，次將布施齋會處。見倚像，則起立不敢坐。為人受戒得嚫，悉還世尊曰：受此戒者是佛，慧和奉述而已，豈可受施？
法師性又儉約，坐臥不御氈被，但用芻麻，堪耐風寒則可也。有人捏作法師像於塔龕中，法師遽令打碎，其謙挹如此。
紹興壬戌，住寶林寺定光大師元湛攜唐進士樓穎所撰善慧大士錄以示，予端憂之，暇取而觀之，病其文繁語俚，不足以行遠，且歲月或舛焉，乃為刊正，總為四卷。凡大士應迹終始，及所著歌頌悉備矣。一時同道之人，亦附見于末。
昔者定光大師元湛主寶林日，以唐國子進士樓穎所撰善慧大士錄八卷示浙東安撫使樓公炤。樓公病其文繁語俚，而歲月復訛，芟為四卷，凡大士應迹始終，及所著歌頌悉備，時紹興十三年之春三月也。
今寶林住持佛日大師致凱，持以示予，予猶恨其刊削未□，欲重定之，會抱疾而未能，然而古文殿修撰龍津居士羅公，亦嘗患穎書繁纇，無以發明甚深難解之義，為之刪潤，復造文以表出之。梁溪李忠定公讀而悅之，作偈以贊龍津與樓公，盍同時人□乎，其不及見此書也。
余因記其事卷後，而歸諸佛日幸訪龍津之本而刻焉。則余雖未能重□要，不足深憾也已！
善慧大士，婺州義烏縣人也。齊建武四年丁丑五月八日，降于雙林鄉傅宣慈家，本名翕。年十六，納劉氏女，名玅光，生普建、普成二子。二十四與里人稽亭浦摝魚，獲已，沈籠水中，祝曰：去者適，止者留。人謂之愚。
會有天竺僧嵩頭陀曰：我與汝，毘婆尸佛所發誓，今兜率宮衣鉢見在，何日當還？
因命臨水觀影，見圓光寶蓋，大士笑謂之曰：鑪之所多鈍鐵，良醫之門足病人。度生為急，何思彼樂乎？
嵩指松山頂曰：此可棲矣。大士躬耕而居之。
有人盜菽麥瓜果，大士即與籃籠盛去。日常營作，夜則行道，見釋迦、金粟、定光三如來，放光襲其體，大士乃曰：我得首楞嚴定。
天嘉二年，感七佛相隨，釋迦引前，維摩接後，唯釋尊數顧共語：為我補處也。其山頂黃云盤旋若蓋，因號云黃山。
武帝請講金剛經，士才陞座，以尺揮按一下，便下座，帝愕然，志公曰：陛下會麼？
帝曰：不會。
志公曰：大士講經竟。
又一日，講經次，帝至，大眾皆起，唯大士端坐不動，近臣報曰：圣駕在此，何不起？
大士曰：法地若動，一切不安。
大士一日披衲，頂冠，靸履，朝見，帝問：是僧邪？大士以手指冠。
帝曰：是道邪？大士以手指靸履。
帝曰：是俗邪？大士以手指衲衣。
嘗作心王銘曰：
觀心空王，玄玅難測，無形無相，有大神力，
能滅千災，成就萬德，體性雖空，能施法則。
觀之無形，呼之有聲，為大法將，心戒傳經。
水中鹽味，色膠青，決定是有，不見其形。
心王亦爾，身內居停，面門出入，應物隨情，
自在無礙，所作皆成。了本識心，識心見佛。
是心是佛，是佛是心，念念佛心，佛心念佛。
欲得早成，戒心自律，凈律凈心，心即是佛。
除此心王，更無別佛，欲求成佛，莫染一物。
心性雖空，貪瞋體實。入此法門，端坐成佛；
到彼岸已，得波羅蜜。慕道真士，自觀自心，
知佛在內，不向外尋，即心即佛，即佛即心。
心明識佛，曉了識心，離心非佛，離佛非心。
非佛莫測，無所堪任，執空滯寂，於此漂沈。
諸佛菩薩，非此安心，明心大士，悟此玄音。
身心性玅，用無更改，是故智者，放心自在。
莫言心王，空無體性，能使色身，作邪作正。
非有非無，隱顯不定，心性離空，能凡能圣。
是故相勸，好自防慎，剎那造作，還復漂沈。
清凈心知，如世黃金，般若法藏，竝在身心。
無為法寶，非淺非深，諸佛菩薩，了此本心。
有緣遇者，非去來今。
偈曰：
夜夜抱佛眠，朝朝還共起。
起坐鎮相隨，語默同居止。
纖毫不相離，如身影相似。
欲識佛去處，只這語聲是。
又曰：
空手把鋤頭，步行騎水牛，
人從橋上過，橋流水不流。
又曰：
有物先天地，無形本寂寥，
能為萬象主，不逐四時凋。
四相偈：曰生，曰老，曰病，曰死。
識托浮泡起，生從愛慾來。昔時曾長大，今日復嬰孩。
星眼隨人轉，朱唇向乳開。為憐迷覺性，還卻受輪回。
覽鏡容顏改，登階氣力衰，咄哉今已老！趨拜復還虧。
身似臨崖樹，心如念水龜，尚猶眈有漏，不肯學無為。
忽染沈痾疾，因成臥病身，妻兒愁不語，朋友厭相親。
楚痛抽千脉，呻吟徹四鄰，不知前路險，猶尚恣貪嗔。
精魄隨生路，游魂入死關，只聞千萬去，不見一人還。
寶馬空嘶立，庭花永絕攀，早求無上道，應免四方山。
自昔賢哲之士，多是菩薩位中人，慈憫群生，故乘於弘愿力，降生人間，示仝揚化。無垢稱現長者之像，玅吉祥示儒生之形，其事蓋可證也。
善慧大士，本能仁真子，而位居補處，猶遙于華林之會，而現分身於沙界，厥應化無方，非凡流所測。古人贊云：道冠儒履釋加沙，和會三家作一家。忘卻率陀天上路，癡坐雙林待龍華。行實詳載于錄中矣。
余雛學時，曾游講肆，聽四教集解，其中至于引斯錄，明梁慧約傳，始知有此書，蘄之遐邇，竟不克獲。適搜古藏，雖得一本，蠹損漫漶，字蹤不全，憂之尚矣。日者又遇一本，對閱校讎，義趣得通，因傍加國語，命是印生，用欲流通，尚惜數處有泯滅字，后之覽者，以善本補闕為幸矣。
