妙法蓮華經者，破二明一之指歸也。降神五濁，弘道三乘，權智不思，大悲難極。先設化城之跡，後示系珠之本。車雖有異，雨實無差。記以正覺之名，許以真子之位，同入法性，歸之於此。
昔燉煌沙門竺法護，於晉武之世，譯正法華；後秦姚興更請羅什譯妙法蓮華。考驗二譯，定非一本。護似多羅之葉，什似龜茲之文。余撿經藏，備見二本：多羅則與正法符會，龜茲則共妙法允同。護葉尚有所遺，什文寧無其漏？而護所闕者，偈也。什所闕者，之半，及等二品之初，、偈也。什又移在之前，二本并置之後。其間異同，言不能極。
竊見及偈，先賢續出，補闕流行，余景仰遺風，憲章成范。大隋仁壽元年辛酉之歲，因普曜寺沙門上行所請，遂共三藏崛多、笈多二法師，於大興善寺重勘天竺多羅葉本。及等二品之初，勘本猶闕，更益其半，通，次之後，還結其終。字句差殊，頗亦改正，儻有披尋，幸勿疑惑。雖千萬億偈，妙義難盡。而二十七品，本文且具，所愿四辯梵詞，遍神州之域；一乘秘教，悟象運之機。聊記翻譯，序之云爾。