世尊！我清凈故，五眼清凈。
佛言：如是，畢竟凈故。
世尊！何緣而說我清凈故，五眼清凈是畢竟凈？
善現！我無所有故，五眼無所有是畢竟凈。
世尊！我清凈故，六神通清凈。
佛言：如是，畢竟凈故。
世尊！何緣而說我清凈故，六神通清凈是畢竟凈？
善現！我無所有故，六神通無所有是畢竟凈。
世尊！我清凈故，佛十力清凈。
佛言：如是，畢竟凈故。
世尊！何緣而說我清凈故，佛十力清凈是畢竟凈？
善現！我無所有故，佛十力無所有是畢竟凈。
世尊！我清凈故，四無所畏、四無礙解、大慈大悲大喜大舍、十八佛不共法清凈。
佛言：如是，畢竟凈故。
世尊！何緣而說我清凈故，四無所畏乃至十八佛不共法清凈是畢竟凈？
善現！我無所有故，四無所畏乃至十八佛不共法無所有是畢竟凈。
世尊！我清凈故，無忘失法清凈。
佛言：如是，畢竟凈故。
世尊！何緣而說我清凈故，無忘失法清凈是畢竟凈？
善現！我無所有故，無忘失法無所有是畢竟凈。
世尊！我清凈故，住舍性清凈。
佛言：如是，畢竟凈故。
世尊！何緣而說我清凈故，住舍性清凈是畢竟凈？
善現！我無所有故，住舍性無所有是畢竟凈。
世尊！我清凈故，一切智清凈。
佛言：如是，畢竟凈故。
世尊！何緣而說我清凈故，一切智清凈是畢竟凈？
善現！我無所有故，一切智無所有是畢竟凈。
世尊！我清凈故，道相智、一切相智清凈。
佛言：如是，畢竟凈故。
世尊！何緣而說我清凈故，道相智、一切相智清凈是畢竟凈？
善現！我無所有故，道相智、一切相智無所有是畢竟凈。
世尊！我清凈故，一切陀羅尼門清凈。
佛言：如是，畢竟凈故。
世尊！何緣而說我清凈故，一切陀羅尼門清凈是畢竟凈？
善現！我無所有故，一切陀羅尼門無所有是畢竟凈。
世尊！我清凈故，一切三摩地門清凈。
佛言：如是，畢竟凈故。
世尊！何緣而說我清凈故，一切三摩地門清凈是畢竟凈？
善現！我無所有故，一切三摩地門無所有是畢竟凈。
世尊！我清凈故，預流果清凈。
佛言：如是，畢竟凈故。
世尊！何緣而說我清凈故，預流果清凈是畢竟凈？
善現！我自相空故，預流果自相空是畢竟凈。
世尊！我清凈故，一來、不還、阿羅漢果清凈。
佛言：如是，畢竟凈故。
世尊！何緣而說我清凈故，一來、不還、阿羅漢果清凈是畢竟凈？
善現！我自相空故，一來、不還、阿羅漢果自相空是畢竟凈。
世尊！我清凈故，獨覺菩提清凈。
佛言：如是，畢竟凈故。
世尊！何緣而說我清凈故，獨覺菩提清凈是畢竟凈？
善現！我自相空故，獨覺菩提自相空是畢竟凈。
世尊！我清凈故，一切菩薩摩訶薩行清凈。
佛言：如是，畢竟凈故。
世尊！何緣而說我清凈故，一切菩薩摩訶薩行清凈是畢竟凈？
善現！我自相空故，一切菩薩摩訶薩行自相空是畢竟凈。
世尊！我清凈故，諸佛無上正等菩提清凈。
佛言：如是，畢竟凈故。
世尊！何緣而說我清凈故，諸佛無上正等菩提清凈是畢竟凈？
善現！我自相空故，諸佛無上正等菩提自相空是畢竟凈。
世尊！我清凈故，一切智智清凈。
佛言：如是，畢竟凈故。
世尊！何緣而說我清凈故，一切智智清凈是畢竟凈？
善現！我無相、無得、無念、無知故，一切智智無相、無得、無念、無知是畢竟凈。
世尊！無二清凈無得無觀。
佛言：如是，畢竟凈故。
世尊！何緣而說無二清凈無得無觀是畢竟凈？
善現！無染凈故，是畢竟凈。
尒時，具壽善現復白佛言：世尊！我無邊故，色無邊。
佛言：如是，畢竟凈故。
世尊！何緣而說我無邊故，色無邊是畢竟凈？
善現！以畢竟空、無際空故，是畢竟凈。
世尊！我無邊故，受想行識無邊。
佛言：如是，畢竟凈故。
世尊！何緣而說我無邊故，受想行識無邊是畢竟凈？
善現！以畢竟空、無際空故，是畢竟凈。
世尊！我無邊故，眼處無邊。
佛言：如是，畢竟凈故。
世尊！何緣而說我無邊故，眼處無邊是畢竟凈？
善現！以畢竟空、無際空故，是畢竟凈。
世尊！我無邊故，耳鼻舌身意處無邊。
佛言：如是，畢竟凈故。
世尊！何緣而說我無邊故，耳鼻舌身意處無邊是畢竟凈？
善現！以畢竟空、無際空故，是畢竟凈。
世尊！我無邊故，色處無邊。
佛言：如是，畢竟凈故。
世尊！何緣而說我無邊故，色處無邊是畢竟凈？
善現！以畢竟空、無際空故，是畢竟凈。
世尊！我無邊故，聲香味觸法處無邊。
佛言：如是，畢竟凈故。
世尊！何緣而說我無邊故，聲香味觸法處無邊是畢竟凈？
善現！以畢竟空、無際空故，是畢竟凈。
世尊！我無邊故，眼界無邊。
佛言：如是，畢竟凈故。
世尊！何緣而說我無邊故，眼界無邊是畢竟凈？
善現！以畢竟空、無際空故，是畢竟凈。
世尊！我無邊故，色界、眼識界及眼觸、眼觸為緣所生諸受無邊。
佛言：如是，畢竟凈故。
世尊！何緣而說我無邊故，色界乃至眼觸為緣所生諸受無邊是畢竟凈？
善現！以畢竟空、無際空故，是畢竟凈。
世尊！我無邊故，耳界無邊。
佛言：如是，畢竟凈故。
世尊！何緣而說我無邊故，耳界無邊是畢竟凈？
善現！以畢竟空、無際空故，是畢竟凈。
世尊！我無邊故，聲界、耳識界及耳觸、耳觸為緣所生諸受無邊。
佛言：如是，畢竟凈故。
世尊！何緣而說我無邊故，聲界乃至耳觸為緣所生諸受無邊是畢竟凈？
善現！以畢竟空、無際空故，是畢竟凈。
世尊！我無邊故，鼻界無邊。
佛言：如是，畢竟凈故。
世尊！何緣而說我無邊故，鼻界無邊是畢竟凈？
善現！以畢竟空、無際空故，是畢竟凈。
世尊！我無邊故，香界、鼻識界及鼻觸、鼻觸為緣所生諸受無邊。
佛言：如是，畢竟凈故。
世尊！何緣而說我無邊故，香界乃至鼻觸為緣所生諸受無邊是畢竟凈？
善現！以畢竟空、無際空故，是畢竟凈。
世尊！我無邊故，舌界無邊。
佛言：如是，畢竟凈故。
世尊！何緣而說我無邊故，舌界無邊是畢竟凈？
善現！以畢竟空、無際空故，是畢竟凈。
世尊！我無邊故，味界、舌識界及舌觸、舌觸為緣所生諸受無邊。
佛言：如是，畢竟凈故。
世尊！何緣而說我無邊故，味界乃至舌觸為緣所生諸受無邊是畢竟凈？
善現！以畢竟空、無際空故，是畢竟凈。
世尊！我無邊故，身界無邊。
佛言：如是，畢竟凈故。
世尊！何緣而說我無邊故，身界無邊是畢竟凈？
善現！以畢竟空、無際空故，是畢竟凈。
世尊！我無邊故，觸界、身識界及身觸、身觸為緣所生諸受無邊。
佛言：如是，畢竟凈故。
世尊！何緣而說我無邊故，觸界乃至身觸為緣所生諸受無邊是畢竟凈？
善現！以畢竟空、無際空故，是畢竟凈。
世尊！我無邊故，意界無邊。
佛言：如是，畢竟凈故。
世尊！何緣而說我無邊故，意界無邊是畢竟凈？
善現！以畢竟空、無際空故，是畢竟凈。
世尊！我無邊故，法界、意識界及意觸、意觸為緣所生諸受無邊。
佛言：如是，畢竟凈故。
世尊！何緣而說我無邊故，法界乃至意觸為緣所生諸受無邊是畢竟凈？
善現！以畢竟空、無際空故，是畢竟凈。
世尊！我無邊故，地界無邊。
佛言：如是，畢竟凈故。
世尊！何緣而說我無邊故，地界無邊是畢竟凈？
善現！以畢竟空、無際空故，是畢竟凈。
世尊！我無邊故，水火風空識界無邊。
佛言：如是，畢竟凈故。
世尊！何緣而說我無邊故，水火風空識界無邊是畢竟凈？
善現！以畢竟空、無際空故，是畢竟凈。
世尊！我無邊故，無明無邊。
佛言：如是，畢竟凈故。
世尊！何緣而說我無邊故，無明無邊是畢竟凈？
善現！以畢竟空、無際空故，是畢竟凈。
世尊！我無邊故，行、識、名色、六處、觸、受、愛、取、有、生、老死愁嘆苦憂惱無邊。
佛言：如是，畢竟凈故。
世尊！何緣而說我無邊故，行乃至老死愁嘆苦憂惱無邊是畢竟凈？
善現！以畢竟空、無際空故，是畢竟凈。
世尊！我無邊故，布施波羅蜜多無邊。
佛言：如是，畢竟凈故。
世尊！何緣而說我無邊故，布施波羅蜜多無邊是畢竟凈？
善現！以畢竟空、無際空故，是畢竟凈。
世尊！我無邊故，凈戒、安忍、精進、靜慮、般若波羅蜜多無邊。
佛言：如是，畢竟凈故。
世尊！何緣而說我無邊故，凈戒乃至般若波羅蜜多無邊是畢竟凈？
善現！以畢竟空、無際空故，是畢竟凈。
世尊！我無邊故，內空無邊。
佛言：如是，畢竟凈故。
世尊！何緣而說我無邊故，內空無邊是畢竟凈？
善現！以畢竟空、無際空故，是畢竟凈。
世尊！我無邊故，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無邊。
佛言：如是，畢竟凈故。
世尊！何緣而說我無邊故，外空乃至無性自性空無邊是畢竟凈？
善現！以畢竟空、無際空故，是畢竟凈。
世尊！我無邊故，真如無邊。
佛言：如是，畢竟凈故。
世尊！何緣而說我無邊故，真如無邊是畢竟凈？
善現！以畢竟空、無際空故，是畢竟凈。
世尊！我無邊故，法界、法性、不虛妄性、不變異性、平等性、離生性、法定、法住、實際、虛空界、不思議界無邊。
佛言：如是，畢竟凈故。
世尊！何緣而說我無邊故，法界乃至不思議界無邊是畢竟凈？
善現！以畢竟空、無際空故，是畢竟凈。
世尊！我無邊故，苦圣諦無邊。
佛言：如是，畢竟凈故。
世尊！何緣而說我無邊故，苦圣諦無邊是畢竟凈？
善現！以畢竟空、無際空故，是畢竟凈。
世尊！我無邊故，集滅道圣諦無邊。
佛言：如是，畢竟凈故。
世尊！何緣而說我無邊故，集滅道圣諦無邊是畢竟凈？
善現！以畢竟空、無際空故，是畢竟凈。
世尊！我無邊故，四靜慮無邊。
佛言：如是，畢竟凈故。
世尊！何緣而說我無邊故，四靜慮無邊是畢竟凈？
善現！以畢竟空、無際空故，是畢竟凈。
世尊！我無邊故，四無量、四無色定無邊。
佛言：如是，畢竟凈故。
世尊！何緣而說我無邊故，四無量、四無色定無邊是畢竟凈？
善現！以畢竟空、無際空故，是畢竟凈。
世尊！我無邊故，八解脫無邊。
佛言：如是，畢竟凈故。
世尊！何緣而說我無邊故，八解脫無邊是畢竟凈？
善現！以畢竟空、無際空故，是畢竟凈。
世尊！我無邊故，八勝處、九次第定、十遍處無邊。
佛言：如是，畢竟凈故。
世尊！何緣而說我無邊故，八勝處、九次第定、十遍處無邊是畢竟凈？
善現！以畢竟空、無際空故，是畢竟凈。
世尊！我無邊故，四念住無邊。
佛言：如是，畢竟凈故。
世尊！何緣而說我無邊故，四念住無邊是畢竟凈？
善現！以畢竟空、無際空故，是畢竟凈。
世尊！我無邊故，四正斷、四神足、五根、五力、七等覺支、八圣道支無邊。
佛言：如是，畢竟凈故。
世尊！何緣而說我無邊故，四正斷乃至八圣道支無邊是畢竟凈？
善現！以畢竟空、無際空故，是畢竟凈。
世尊！我無邊故，空解脫門無邊。
佛言：如是，畢竟凈故。
世尊！何緣而說我無邊故，空解脫門無邊是畢竟凈？
善現！以畢竟空、無際空故，是畢竟凈。
世尊！我無邊故，無相、無愿解脫門無邊。
佛言：如是，畢竟凈故。
世尊！何緣而說我無邊故，無相、無愿解脫門無邊是畢竟凈？
善現！以畢竟空、無際空故，是畢竟凈。
世尊！我無邊故，菩薩十地無邊。
佛言：如是，畢竟凈故。
世尊！何緣而說我無邊故，菩薩十地無邊是畢竟凈？
善現！以畢竟空、無際空故，是畢竟凈。
世尊！我無邊故，五眼無邊。
佛言：如是，畢竟凈故。
世尊！何緣而說我無邊故，五眼無邊是畢竟凈？
善現！以畢竟空、無際空故，是畢竟凈。
世尊！我無邊故，六神通無邊。
佛言：如是，畢竟凈故。
世尊！何緣而說我無邊故，六神通無邊是畢竟凈？
善現！以畢竟空、無際空故，是畢竟凈。
世尊！我無邊故，佛十力無邊。
佛言：如是，畢竟凈故。
世尊！何緣而說我無邊故，佛十力無邊是畢竟凈？
善現！以畢竟空、無際空故，是畢竟凈。
世尊！我無邊故，四無所畏、四無礙解、大慈大悲大喜大舍、十八佛不共法無邊。
佛言：如是，畢竟凈故。
世尊！何緣而說我無邊故，四無所畏乃至十八佛不共法無邊是畢竟凈？
善現！以畢竟空、無際空故，是畢竟凈。
世尊！我無邊故，無忘失法無邊。
佛言：如是，畢竟凈故。
世尊！何緣而說我無邊故，無忘失法無邊是畢竟凈？
善現！以畢竟空、無際空故，是畢竟凈。
世尊！我無邊故，住舍性無邊。
佛言：如是，畢竟凈故。
世尊！何緣而說我無邊故，住舍性無邊是畢竟凈？
善現！以畢竟空、無際空故，是畢竟凈。
世尊！我無邊故，一切智無邊。
佛言：如是，畢竟凈故。
世尊！何緣而說我無邊故，一切智無邊是畢竟凈？
善現！以畢竟空、無際空故，是畢竟凈。
世尊！我無邊故，道相智、一切相智無邊。
佛言：如是，畢竟凈故。
世尊！何緣而說我無邊故，道相智、一切相智無邊是畢竟凈？
善現！以畢竟空、無際空故，是畢竟凈。
世尊！我無邊故，一切陀羅尼門無邊。
佛言：如是，畢竟凈故。
世尊！何緣而說我無邊故，一切陀羅尼門無邊是畢竟凈？
善現！以畢竟空、無際空故，是畢竟凈。
世尊！我無邊故，一切三摩地門無邊。
佛言：如是，畢竟凈故。
世尊！何緣而說我無邊故，一切三摩地門無邊是畢竟凈？
善現！以畢竟空、無際空故，是畢竟凈。
世尊！我無邊故，預流果無邊。
佛言：如是，畢竟凈故。
世尊！何緣而說我無邊故，預流果無邊是畢竟凈？
善現！以畢竟空、無際空故，是畢竟凈。
世尊！我無邊故，一來、不還、阿羅漢果無邊。
佛言：如是，畢竟凈故。
世尊！何緣而說我無邊故，一來、不還、阿羅漢果無邊是畢竟凈？
善現！以畢竟空、無際空故，是畢竟凈。
世尊！我無邊故，獨覺菩提無邊。
佛言：如是，畢竟凈故。
世尊！何緣而說我無邊故，獨覺菩提無邊是畢竟凈？
善現！以畢竟空、無際空故，是畢竟凈。
世尊！我無邊故，一切菩薩摩訶薩行無邊。
佛言：如是，畢竟凈故。
世尊！何緣而說我無邊故，一切菩薩摩訶薩行無邊是畢竟凈？
善現！以畢竟空、無際空故，是畢竟凈。
世尊！我無邊故，諸佛無上正等菩提無邊。
佛言：如是，畢竟凈故。
世尊！何緣而說我無邊故，諸佛無上正等菩提無邊是畢竟凈？
善現！以畢竟空、無際空故，是畢竟凈。
尒時，善現復白佛言：世尊！若菩薩摩訶薩能如是覺知，是為菩薩摩訶薩般若波羅蜜多。
佛言：如是，畢竟凈故。
世尊！何緣而說若菩薩摩訶薩能如是覺知，是為菩薩摩訶薩般若波羅蜜多即畢竟凈？
善現！以畢竟空、無際空故，成道相智。
世尊！若菩薩摩訶薩修行般若波羅蜜多，不住此岸，不住彼岸，不住中流，是為菩薩摩訶薩般若波羅蜜多。
佛言：如是，畢竟凈故。
世尊！何緣而說若菩薩摩訶薩修行般若波羅蜜多，不住此岸，不住彼岸，不住中流，是為菩薩摩訶薩般若波羅蜜多即畢竟凈？
善現！以三世法性平等故，成道相智。
尒時，具壽善現白佛言：世尊！住菩薩乘諸善男子善女人等，若無方便善巧，於此般若波羅蜜多起般若波羅蜜多想，以有所得為方便故，棄舍遠離甚深般若波羅蜜多。
佛言：善現！善哉！善哉！如是！如是！如汝所說。彼善男子善女人等，於此般若波羅蜜多著名著相，是故於此棄舍遠離。
具壽善現復白佛言：世尊！云何彼善男子善女人等，於此般若波羅蜜多著名著相？
佛言：善現！彼善男子善女人等，於此般若波羅蜜多取名取相，取名相已，耽著般若波羅蜜多，不能證得實相般若，是故彼類棄舍遠離甚深般若波羅蜜多。復次，善現！住菩薩乘諸善男子善女人等，若無方便善巧，於此般若波羅蜜多取名取相，取名相已，恃此般若波羅蜜多而生憍慢，不能證得實相般若，由斯彼類棄舍遠離甚深般若波羅蜜多。復次，善現！住菩薩乘諸善男子善女人等，若有方便善巧，以無所得為方便，於此般若波羅蜜多不取名相，不起耽著，不生憍慢，便能證得實相般若，當知此類名不棄舍遠離般若波羅蜜多。
具壽善現即白佛言：甚奇！世尊善為菩薩摩訶薩眾於此般若波羅蜜多開示分別著不著相。
尒時，具壽舍利子問具壽善現言：菩薩摩訶薩行般若波羅蜜多時，云何為著及不著相？
善現答言：舍利子！住菩薩乘諸善男子善女人等，若無方便善巧行般若波羅蜜多時，於色謂空，起空想著，於受想行識謂空，起空想著；若於眼處謂空，起空想著，於耳鼻舌身意處謂空，起空想著；若於色處謂空，起空想著，於聲香味觸法處謂空，起空想著；若於眼界謂空，起空想著，於色界、眼識界及眼觸、眼觸為緣所生諸受謂空，起空想著；若於耳界謂空，起空想著；於聲界、耳識界及耳觸、耳觸為緣所生諸受謂空，起空想著；若於鼻界謂空，起空想著，於香界、鼻識界及鼻觸、鼻觸為緣所生諸受謂空，起空想著；若於舌界謂空，起空想著，於味界、舌識界及舌觸、舌觸為緣所生諸受謂空，起空想著；若於身界謂空，起空想著，於觸界、身識界及身觸、身觸為緣所生諸受謂空，起空想著；若於意界謂空，起空想著，於法界、意識界及意觸、意觸為緣所生諸受謂空，起空想著；若於地界謂空，起空想著，於水火風空識界謂空，起空想著；若於無明謂空，起空想著，於行、識、名色、六處、觸、受、愛、取、有、生、老死愁嘆苦憂惱謂空，起空想著；若於布施波羅蜜多謂空，起空想著，於凈戒、安忍、精進、靜慮、般若波羅蜜多謂空，起空想著；若於內空謂空，起空想著，於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空謂空，起空想著；若於真如謂空，起空想著，於法界、法性、不虛妄性、不變異性、平等性、離生性、法定、法住、實際、虛空界、不思議界謂空，起空想著；若於苦圣諦謂空，起空想著，於集滅道圣諦謂空，起空想著；若於四靜慮謂空，起空想著，於四無量、四無色定謂空，起空想著；若於八解脫謂空，起空想著，於八勝處、九次第定、十遍處謂空，起空想著；若於四念住謂空，起空想著，於四正斷、四神足、五根、五力、七等覺支、八圣道支謂空，起空想著；若於空解脫門謂空，起空想著，於無相、無愿解脫門謂空，起空想著；若於菩薩十地謂空，起空想著；若於五眼謂空，起空想著，於六神通謂空，起空想著；若於佛十力謂空，起空想著，於四無所畏、四無礙解、大慈大悲大喜大舍、十八佛不共法謂空，起空想著；若於無忘失法謂空，起空想著，於住舍性謂空，起空想著；若於一切智謂空，起空想著，於道相智、一切相智謂空，起空想著；若於一切陀羅尼門謂空，起空想著，於一切三摩地門謂空，起空想著；若於預流果謂空，起空想著，於一來、不還、阿羅漢果謂空，起空想著；若於獨覺菩提謂空，起空想著；若於一切菩薩摩訶薩行謂空，起空想著；若於諸佛無上正等菩提謂空，起空想著；若於過去法謂空，起空想著，於未來現在法謂空，起空想著。
復次，舍利子！住菩薩乘諸善男子善女人等，若無方便善巧行般若波羅蜜多時，於色謂色，起色想著，於受想行識謂受想行識，起受想行識想著；若於眼處謂眼處，起眼處想著，於耳鼻舌身意處謂耳鼻舌身意處，起耳鼻舌身意處想著；若於色處謂色處，起色處想著，於聲香味觸法處謂聲香味觸法處，起聲香味觸法處想著；若於眼界謂眼界，起眼界想著，於色界、眼識界及眼觸、眼觸為緣所生諸受謂色界乃至眼觸為緣所生諸受，起色界乃至眼觸為緣所生諸受想著；若於耳界謂耳界，起耳界想著，於聲界、耳識界及耳觸、耳觸為緣所生諸受謂聲界乃至耳觸為緣所生諸受，起聲界乃至耳觸為緣所生諸受想著；若於鼻界謂鼻界，起鼻界想著，於香界、鼻識界及鼻觸、鼻觸為緣所生諸受謂香界乃至鼻觸為緣所生諸受，起香界乃至鼻觸為緣所生諸受想著；若於舌界謂舌界，起舌界想著，於味界、舌識界及舌觸、舌觸為緣所生諸受謂味界乃至舌觸為緣所生諸受，起味界乃至舌觸為緣所生諸受想著；若於身界謂身界，起身界想著，於觸界、身識界及身觸、身觸為緣所生諸受謂觸界乃至身觸為緣所生諸受，起觸界乃至身觸為緣所生諸受想著；若於意界謂意界，起意界想著，於法界、意識界及意觸、意觸為緣所生諸受謂法界乃至意觸為緣所生諸受，起法界乃至意觸為緣所生諸受想著；若於地界謂地界，起地界想著，於水火風空識界謂水火風空識界，起水火風空識界想著；若於無明謂無明，起無明想著，於行、識、名色、六處、觸、受、愛、取、有、生、老死愁嘆苦憂惱謂行乃至老死愁嘆苦憂惱，起行乃至老死愁嘆苦憂惱想著；若於布施波羅蜜多謂布施波羅蜜多，起布施波羅蜜多想著，於凈戒、安忍、精進、靜慮、般若波羅蜜多謂凈戒乃至般若波羅蜜多，起凈戒乃至般若波羅蜜多想著；若於內空謂內空，起內空想著，於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空謂外空乃至無性自性空，起外空乃至無性自性空想著；若於真如謂真如，起真如想著，於法界、法性、不虛妄性、不變異性、平等性、離生性、法定、法住、實際、虛空界、不思議界謂法界乃至不思議界，起法界乃至不思議界想著；若於苦圣諦謂苦圣諦，起苦圣諦想著，於集滅道圣諦謂集滅道圣諦，起集滅道圣諦想著；若於四靜慮謂四靜慮，起四靜慮想著，於四無量、四無色定謂四無量、四無色定，起四無量、四無色定想著；若於八解脫謂八解脫，起八解脫想著，於八勝處、九次第定、十遍處謂八勝處、九次第定、十遍處，起八勝處、九次第定、十遍處想著；若於四念住謂四念住，起四念住想著，於四正斷、四神足、五根、五力、七等覺支、八圣道支謂四正斷乃至八圣道支，起四正斷乃至八圣道支想著；若於空解脫門謂空解脫門，起空解脫門想著，於無相、無愿解脫門謂無相、無愿解脫門，起無相、無愿解脫門想著；若於菩薩十地謂菩薩十地，起菩薩十地想著；若於五眼謂五眼，起五眼想著，於六神通謂六神通，起六神通想著；若於佛十力謂佛十力，起佛十力想著，於四無所畏、四無礙解、大慈大悲大喜大舍、十八佛不共法謂四無所畏乃至十八佛不共法，起四無所畏乃至十八佛不共法想著；若於無忘失法謂無忘失法，起無忘失法想著，於住舍性謂住舍性，起住舍性想著；若於一切智謂一切智，起一切智想著，於道相智、一切相智謂道相智、一切相智，起道相智、一切相智想著；若於一切陀羅尼門謂一切陀羅尼門，起一切陀羅尼門想著，於一切三摩地門謂一切三摩地門，起一切三摩地門想著；若於預流果謂預流果，起預流果想著，於一來、不還、阿羅漢果謂一來、不還、阿羅漢果，起一來、不還、阿羅漢果想著；若於獨覺菩提謂獨覺菩提，起獨覺菩提想著；若於一切菩薩摩訶薩行謂一切菩薩摩訶薩行，起一切菩薩摩訶薩行想著；若於諸佛無上正等菩提謂諸佛無上正等菩提，起諸佛無上正等菩提想著；若於過去法謂過去法，起過去法想著，於未來現在法謂未來現在法，起未來現在法想著。