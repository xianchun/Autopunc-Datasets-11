布施是菩薩凈土，菩薩成佛時，一切能舍眾生來生其國。
此二、明六波羅蜜是菩薩正行，即成凈土前三種發心，是就解明凈土。今明六度，約行辨凈土，解行猶如目足，能到清涼池，豈得相離？若無直心、深心、大乘心，有所修行，則不真實，亦非高廣。若以三心入一切諸行，諸行并皆真實深廣。前辨正因即感佛法身，今明依因即感佛土也。
布施者，有五種施：一、世間事布施；二、三藏二乘菩薩布施；三、通教菩薩施；四、別教菩薩施；五、圓教菩薩施。
一、世間事布施者，即有六種，所謂六道施也。一、若作十惡，破三歸五戒，或有破壞三寶布施，如提婆達多化阿闍世王施諸比丘，或為謀逆財寶賞施，或破戒作惡而能布施，如是等施，死入地獄，名地獄檀也。
二、若造十惡破戒，多瞋布施，後墮龍道，宮殿七寶，依報似天，正報同蛇，蟲入鱗肉，身體痛癢，出熱砂轉。或破戒憍慢，恐脅得財，以用布施，後受金翅鳥身，如此等施，名畜生檀也。
三、行十不善，破戒諂毒，非法財施，受夜叉報。或破戒諂誑，耽嗜酒肉，多懷瞋忿，非法財施，墮供設眾僧，愿生忉利天，佛記得往生也。持戒轉細，乃至修禪，厭離心施，得生色界，名修天施。如是等施，皆是世間事施，果報不同也。
二、明三藏二乘檀者，觀因緣無常，用擇覺分、舍覺分，舍身命財，得二乘道。如阿蘭若寺僧，正行事，忽有群賊，須人解神，突入精舍，欲取上座，第二上座欲身乞代，如是至下皆云欲代。後一沙彌乞代大眾，賊云：日晚去急，何須推延？沙彌向賊說偈答言：我年始三五，肉肥且脆美，以我持祭神，神得大歡喜。作賊多得財，還歸給妻子，終不畏縣官，亦不出都市。賊聞歡喜，將往祭神。沙彌一心觀無常，念念相續，刀下著頸，豁然心悟，得羅漢道。賊屬下刀，頸都不異，即大驚怪，問何故爾，沙彌即昇虛空，現十八變，仍為賊說法，好心代死，今得悟道。群賊聞此，悉發道心，求索出家。此等皆是二乘檀也。
若菩薩檀，舍身命財，觀察無常，大悲誓愿，如尸毗王以身代鴿，心不悔恨，是名舍代汝死，況我群儻？此事非分，正當我身以代，汝母子得存性命，可還彼群，養育兩子。
於是鹿王即往廚所。廚人見鹿形體姝壯，未敢屠煞，啟白大王，王遣喚來，鹿王既至，作禮跪立，王即問言：諸鹿已盡，而汝來耶？時鹿跪答：大王慈恩，我等鹿群轉多滋茂，但彼鹿群有一鹿母新產二子，次充王廚，彼既無代，故來投我。我即思惟：自非我代，何得存彼？是故我來充王廚膳。王大驚嘆，即答鹿言：汝是鹿形人，慈仁代彼死，鹿王今可還，并放諸鹿死。菩薩種種舍命因緣，是名舍命檀滿。
三、財施者，如須大拏太子常好惠施，乃至二子施婆羅門，心無悔恨。種種布施，具載彼經。是名三藏菩薩財施檀波羅蜜滿也。
三、明通教菩薩檀者，若體施者、受者、財物三事俱空，皆如幻化，起大慈悲，愍眾生故，舍身命財，是名通教檀波羅蜜也。
四、明別教菩薩檀者，雖知三事即空，不住於空，入假名幻化，行種種施，舍身命財，如華嚴經說十種布施，地持論明九種施。
五、明圓教菩薩檀者，勝鬘經云：舍身者，生死後際等，離老病死，得不壞常住。舍命舍財，亦生死後際等，離老病，得不壞常住。又華嚴經明如來檀，大涅盤經明檀波羅蜜即是佛性，又大品經明檀波羅蜜即是摩訶衍，以不可得故。又云一切法趣檀波羅蜜，是趣不過，檀波羅蜜尚不可得，云何當有趣非趣？此經下文云：布施是道場，不望報故。布施正因得菩提果，依因即感凈土。
前四種施是權，後一是實，菩薩自行權實施，亦教佗行贊嘆，隨喜權實施者，後成佛時，五種一切能舍眾生來生其國。若穢土成佛，則有三惡道來生。若是凈土，但有人天事善及四教能舍眾生來生其國。若有余土成佛時，但有四教斷有為緣集盡眾生來生其國。若果報土成佛時，但有別、圓兩教見中道佛性，斷無為緣集一切能舍眾生來生其國。若常寂光土成佛時，但有圓教觀中道，斷無為緣集將盡一切能舍眾生來生其國，故云一切能舍眾生來生。菩薩自行教佗，隨喜贊嘆，後成佛時，五種十善滿愿眾生來生其國。十善即是正業、正語、正命也。齊教明愿以尸羅凈故，一切諸善得生，所求皆是果，故云滿愿。歷四土來生諸義，類直心可知。
忍辱是菩薩凈土，菩薩成佛時，三十二相莊嚴眾生來生其國。
忍辱者，亦有五種：一、世間事忍，如凡夫；余四忍還約四教辨，四權一實。菩薩自行化佗，贊嘆隨喜，後成佛時，五種三十二相柔和眾生來生其國。如輪王、帝釋、上界諸天，皆有三十二相。聲聞、緣覺亦有相者。次四教，四種修三十二相業不同，并忍辱為本。四種明修相，前嘆德，明舍飾好，已略辨釋。四土來生，類直心可知。
精進是菩薩凈土，菩薩成佛時，勤修一切功德眾生來生其國。
有師言：精進無別體。但約眾行，或言能成眾行，亦自有別體。精進有五種：一者、事精進，即凡夫也；余四種道品各有八種精進。八種精進者，四正勤精進，根、力精進、覺、正精進，是為八。三藏教生滅八精進，通教無生八精進，別教無量八精進，圓教無作八精進。四權一實，菩薩自修，教佗贊嘆隨喜，後成佛時，五種勤修一切功德眾生來生其國。四土分別及諸義，類直心可知。
禪定是菩薩凈土，菩薩成佛時，攝心不亂眾生來生其國。
禪定者，亦有五種：一、世間禪定，如凡夫得四禪四空也。後四約四教，四種道品中，各有八種禪定，謂四如意足、定根、定力、定覺、正定也，乃至背舍、九次第定等禪，皆是禪定。前四是權，後一是實。菩薩自行教佗，贊嘆隨喜，後成佛時，四教五種攝心不亂眾生來生其國。四土及諸義，類直心可知。
智慧是菩薩凈土，菩薩成佛時，正定眾生來生其國。
智慧即是四教明四種道品中八種智慧，謂四念處、慧根、慧力、擇覺分、正見也。前四是權，後一是實。菩薩自行化佗，贊嘆隨喜，後成佛時，五種正定眾生來生其國。正定者，非禪定之正定，乃是三聚中正定聚也。稟四教各有入內凡位，悉是正定聚。來生四土及諸義，類直心可知。
問：若爾，凡夫等智何得入正定聚？
答：凡世間正見，亦入出正定聚，亦得合說也。
四無量心是菩薩凈土，菩薩成佛時，成就慈悲喜舍眾生來生其國。
有八種，三、明約化佗行修凈土，此是一往明耳。菩薩從初發心以來，常與大慈俱生，豈有行六度而無化佗之用？此之八科，正因得佛果，依因感佛土，故說凈土之行也。四無量心亦有五種：一、事法緣，四無量心是凡夫修，得生色界，而為梵王，四教中各有四無量心。三藏教明生滅法緣四無量心，通教無生法緣四無量心，別教明界外藏識沙佛法法緣四無量心，圓教明顯中道佛性，無緣慈悲喜舍，如慈石吸鐵，無作四無量心。前四是權，後一是實。菩薩自行化佗，贊嘆隨喜，後成佛時，五種慈悲喜舍眾生來生其國。四教四土分別來生諸義，類直心也。
四攝法是菩薩凈土，菩薩成佛時，解脫所攝眾生來生其國。
此四攝法非凡夫二乘所行，但有四種，即四教所明四種四攝不同也。此前三是權，後一是實。菩薩自行教佗，贊嘆隨喜，後成佛時，四種解脫眾生來生其國。解脫來生者，菩薩四攝攝取眾生，為令入第一義，是以所攝眾生皆有解脫之因也。來生四土及諸義，類直心可知。
方便是菩薩凈土，菩薩成佛時，於一切法方便無礙眾生來生其國。
方便非凡夫、二乘所行，但有四種方便，即是四教。四教各有三種方便：一、自行方便；二、自行化佗方便；三、化佗方便。復有四教，各有三方便：一、破法方便；二、立法方便；三、教佗方便。菩薩教佗，贊嘆隨喜，後成佛時，國土無有三惡八難。約四土料簡有難無難，義相繁多，難可具辨。
自守戒行，不譏彼闕是菩薩凈土，菩薩成佛時，國土無有犯禁之名。
約四教，亦具有四種自守不譏。自守不譏者，應作四句分別：一、自不守而譏佗；二、自守不譏佗；三、自守而譏佗；四、不自守不譏佗。大涅盤云：假使三子由杖而死，余有一子，要當嚴治。何容全不譏佗？但內無惡心，必於佗有益也。此言不譏者，非是都不譏呵也，是見四種眾生機不謬。是故菩薩自行教佗，贊嘆隨喜，後成佛時，無差機乖理破戒眾生來生其國。來生四土及諸義，類直心可知。
十善是菩薩凈土，菩薩成佛時，命不中夭，大富、梵行，所言誠諦，常以濡語，眷屬不離，善和諍訟，言必饒益，不嫉不恚，正見眾生來生其國。
十善者，有二種：一、止十善；二、行十善。此意是止十善。今明十善亦有五種：一、事十善，即凡夫所行；後四種明十善，約四教分別。菩薩自行教佗，贊嘆隨喜，後成佛時，命不中夭，即是不煞眾生；大富，即是不盜眾生；梵行者，即是不婬眾生；所言誠諦者，即是不妄語眾生；常以軟語，即是不惡口眾生；眷屬不離，善和諍訟者，即不兩舌眾生；言必饒益者，即是不綺語眾生；不嫉，即是無貪眾生。嫉乃是瞋恚之垢，而今約貪明者，由貪故有嫉也。不恚者，即是不瞋恚眾生也。正見，即是不癡善根眾生來生也。後約四教明四種十善眾生。來生四土及諸義，望直心可知。
如是，寶積！菩薩隨其直心，則能發行；
此二、豎明修凈土，文有十三番，明資成凈土因也。上從直心，橫約十七行明修凈土之行，今還從直心豎明，從淺之深，成凈土因。將豎約前諸行，無有一法而不豎修，若說橫即知有豎，說豎即知有橫，橫豎相成，高廣無礙。一一諸行皆至金剛心，心凈則佛土凈也。
就此為三：一、約四教分別；二、約觀心；三、帖釋經文。第一、約四教分別釋十三番文者，若三藏不明凈佛國土。所以者何？聲聞經既不明十方佛，豈論到諸國修凈佛國土行也？若言有者，即成身子之疑也。既無凈佛國土之教，是則無行無人，何須論也？通、別兩教既有凈佛國土之教，須泛論之，即為三意：一、約通教釋；二、約別教釋；三、約圓教釋。
一、約通教十地釋者，直心對見地，爾前皆未發真，名為邪曲。登地既發真見理，離諸曲見，故名直心。因此直心進入二地，二地能遍行此十七句行，故名發行。由發行入三地，三地解行俱進，故名深心。以深心故，得入四地。四地能事理俱行，則自調調佗，名為調伏。以調伏故，得入五地。五地既事理調伏，能如說行故，得入六地，六地即能於一切善法起回向心，回向心佛果，用事入理，令能解行俱深。經說十回向為深廣心也。
調伏對初地，初地發真中道，道觀雙流，得名調伏。二地對如說行，三地對回向，四地對方便，五地對成就眾生，六地對凈土，七地對說法凈，八地對智慧凈，九地對心凈，十地對一切功德凈，等覺對後句心凈則佛土凈也。若含取地前，後取等覺，依十四般若豎對諸句，句數整足，雖語意有稱不稱諸地名義，然欲解釋義意，無往不通，隨人通釋，應無失也。
三、約圓教釋十三番文者，前雖依此歷別之義，猶自有余，何容初地止是調伏，無余功德？若具足有，則不但調伏一名；若亦具阿字門。當知豎論則窮徹後際，若橫說，并備眾門，如前所明十七法及一切法也。
發心正行，傍化及二土凈國，成就眾生利益，無不悉具備在初心中，故大品云：初發心時便成正覺。華嚴經云：得如來一身無量身。初住既橫豎諸句功德，凈佛國土，其義如是，余四十一地亦復如是，如前引涅盤經十五日月喻也。
第二、次明約觀心豎釋十三番法門相資修凈土因者，一心三觀，觀中道法性即是直心。此一念心即橫具前十七種凈土之行，即是隨其直心則能發行，事理相資即能進入甚深法界。以深心故，事理不善之意即得調伏，以意調伏，有所說法，即能如說而行，以有善行，即回所行之善，以愿施眾生。既能回施眾生，即能令眾生斷惡修善；以眾生斷惡修善，即佛土凈；佛土凈，即是境界凈；境界凈故，內心智慧則得增明；內心智慧明凈故，則一切功德皆悉清凈。如此等，皆是觀心清凈，佛土凈，具足萬行，故名發行。亦云得是直心，能行前十七種橫明諸行法門，故言隨其直心，則能發行也。
隨其發行，則得深心；
直心即是解，發行即是行。解導於行，行資於解，解行相成，如目足備，到清涼池，名深廣心，故云則得深心也。
隨其深心，則意調伏；
解行既深，即能調事理惑。理惑者，即是迷中道之無明也；事惑者，即。若無內柔之聲，何論入角之遠聲也？
隨其回向，則有方便；
既回自行，內能回向佛果，外能普施眾生，即能善巧，能破能立，能巧度眾生，故言則有方便也。
隨其方便，則成就眾生；
方便既巧破，立巧破則能折伏眾生，巧立則能攝受群品，折伏則眾惡永斷，攝受則眾善普會。若眾生四教，止行二善成四教，智斷兩德立，即是正報因果成也。
隨成就眾生，則佛土凈；
若眾生之類是菩薩凈土，眾生正報，止善無惡，依報國土清凈也。正報行善因成，則佛土莊嚴；若國土清凈莊嚴，則佛土凈也。
隨佛土凈，則說法凈；
若穢土說法，則如長者執除糞器，此則赴緣說苦切之法，如凈名為香積土諸來菩薩說此土折伏自在，或欲天頂，或色界頂。今舉自在六天，即欲界頂六天也。類同居凈土，莊嚴殊妙，如自在天，但西方凈土亦是同居，彼經亦舉第六天為類，故云其寶猶如第六天寶，但六天正報比西方人身，如彼乞人在帝王側也。此意亦應是舉近以況遠耳。
舍利弗言：我見此土丘陵、坑坎、荊棘、沙礫、土石、諸山，穢惡充滿。
此二、明身子述所見穢如文。
螺髻梵言：仁者心有高下，不依佛慧，故見此土為不凈耳。舍利弗！菩薩於一切眾生悉皆平等，深心清凈，依佛智慧，則能見此佛土清凈。
此是三、明述不見及見之由。梵王言：仁者心有高下，不依佛慧，即不見凈土之由，故見穢也。菩薩心不高下，能依佛慧，即是見凈土之由也。生死為下，涅盤為高。次云凈為高，垢為下，由此見穢也。依佛慧者，不見生死，不見涅盤，不見垢凈，達於中道，故名平等。不垢而說垢，無凈而說凈，凈不礙垢，垢不礙凈，無相隔礙，能於垢土見凈，即依佛不思議實慧，不斷癡愛，起諸明脫，螺髻所覩穢國見凈土也。身子於生死涅盤，凈垢有隔，名不依佛慧故，但見垢也。
於是，佛以足指按地，即時三千大千世界若干百千珍寶嚴飾，譬如寶莊嚴佛無量功德寶莊嚴土，一切大眾嘆未曾有，而皆自見坐寶蓮華。
此下第五、佛現凈土釋疑。文有四別：一、按地現凈土；二、問身子；三、身子答；四、佛釋疑。一、按地現凈土者，亦如上舉日月之意，地喻真修，指表緣修，如法華云：其所說法，皆悉到於一切智地，終歸於空。真緣合真應土現，如今指地合故，即寶莊嚴凈土現也。
問曰：此之現土，四土為是何土？
答：釋有二意：一云、還現同居凈土；二云、隨機顯現。
一切大眾嘆未曾有者，非但說聲聞經之所未見爾，前說諸方等經，多顯正報，顯依報凈土，未如今也。而皆自見坐寶蓮華者，大眾悉有生此凈土之理，或未來當生也。
佛告舍利弗：汝且觀是佛土嚴凈。
二、明佛問身子，如經。
舍利弗言：唯然！世尊！本所不見，本所不聞，今佛國土嚴凈悉現。
三、明身子奉答。三藏教及前未說諸方等經，眼所不見，耳所不聞也。
佛語舍利弗：我佛國土常凈若此，為欲度斯下劣人故，示是眾惡不凈土耳。
此下是四、佛正釋疑，即為三意：一、法說；二、譬說；三、時眾得益。一、法說者，如經。
譬如諸天共寶器食，隨其福德，飯色有異。如是，舍利弗！若人心凈，便見此土功德莊嚴。
此是二、明譬說，即為二：一、開譬；二、合譬。一、開譬，譬如諸天共寶器食，飯色有異者，寶器譬寂光，飯色有異譬余三土。余三土之報不出寂光，約於寂光而論垢凈，所見不同也。
二、合譬，即為十番合譬：一、約同居合飯色異譬，五濁重為垢，五濁輕為凈土。此垢凈相隔，垢不見凈也。二、約同居有余土合飯色異譬，同居之凈，雖無重濁，猶有見思牽生，故皆是垢。有余土中，久已斷盡故名凈。垢凈未融，垢不見凈也。三、約有余土自合飯色異譬，二菩提心位者，如前分別。
佛攝神足，於是世界還。八千比丘不受諸法，漏盡意解。
次二、明復穢以悟無常，得小乘道。初、見穢為凈，穢是無常，復凈還穢，謂凈無常。無常迅速故，八千得悟，即得法眼凈也。見生滅四諦之法分明，小乘法眼在見道位，非大乘法眼也。後明不受者，證無學道，不受一切三界虛妄生死也。故知此經猶帶三藏拙度得道，意在此也。