物，入迷津，但有纖毫即是塵。不住舊時無相貌，外來知識也非真。
日出卯，用處不須生善巧，縱使神光照有無，起意便遭魔境撓。
若施功，終不了，日夜被他人我拗。不用安排只麼從，何曾心地生煩惱？
食時辰，無明本是釋迦身，坐臥不知元是道，只麼忙忙受苦辛。
認聲色，覓疏親，只是他家染污人。若擬將心求佛道，問取虛空始出塵。
禺中巳，未了之人教不至，假饒通達祖師言，莫向心頭安了義。
只守玄，沒文字，認著依前還不是。暫時自肯不追尋，曠劫不遭魔境使。
日南午，四大身中無價寶，陽焰空花不肯拋，作意修行轉辛苦。
不曾迷，莫求悟，任儞朝陽幾回暮。有相身中無相身，無明路上無生路。
日昳未，心地何曾安了義？他家文字沒疏親，莫起工夫求的意。
任縱橫，絕忌諱，長在人間不居止。運用不離聲色中，歷劫何曾暫拋棄？
晡時申，學道先須不厭貧，有相本來權積聚，無形何用要安真？
作凈潔，卻勞神，莫認愚癡作近鄰。言下不求無處所，暫時喚作出家人。
日入酉，虛幻聲音終不久，禪悅珍羞尚不湌，誰能更飲無明酒？
沒可拋，無物守，蕩蕩逍遙不曾有。縰儞多聞達古今，也是癡狂外邊走。
黃昏戌，狂子施功投暗室，假使心通無量時，歷劫何曾異今日？
擬商量，卻啾唧，轉使心頭黑似漆。晝夜舒光照有無，癡人喚作波羅蜜。
人定亥，勇猛精進成懈怠，不起纖毫修學心，無相光中常自在。
超釋迦，越祖代，心有微塵還窒礙。放蕩長如癡兀人，他家自有通人愛。
夜半子，心住無生即生死，生死何曾屬有無？用時便用無文字。
祖師言，外邊事，識取起時還不是。作意搜求實沒蹤，生死魔來任相試。
雞鳴丑，一顆圓光明已久，內外推尋覓總無，境上施為渾大有。
不見頭，亦無手，世界壞時渠不朽。未了之人聽一言，只這如今誰動口？
眾生不解修道，便欲斷除煩惱。煩惱本來空寂，將道更欲覓道。
一念之心即是，何須別處尋討？大道曉，勝卻前空。
前空轉變，皆由妄見，不用求真，唯須息見。
二見不住，慎莫追尋，才有是非，紛然失心。
二由一有，一亦莫守，一心不生，萬法無咎。
無咎無法，不生不心，能由境滅，境逐能沈。
境由能境，能由境能，欲知兩段，元是一空。
一空同兩，齊含萬象，不見精麤，寧有偏黨？
大道體寬，無易無難；小見狐疑，轉急轉遲。
執之失度，必入邪路；放之自然，體無去住。
任性合道，逍遙絕惱；系念乖真，昏沈不好。
不好勞神，何用疏親？欲取一乘，勿惡六塵。
六塵不惡，還同正覺。智者無為，愚人自縛。
法無異法，妄生愛著。將心用心，豈非大錯？
迷生寂亂，悟無好惡，一切二邊，良由斟酌。
夢幻空花，何勞把捉？得失是非，一時放卻。
眼若不睡，諸夢自除；心若不異，萬法一如。
一如體玄，元爾忘緣；萬法齊觀，歸復自然。
泯其所以，不可方比。止動無動，動止無止。
兩既不成，一何有爾？究竟窮極，不存軌則。
契心平等，所作俱息。狐疑盡凈，正信調直。
一切不留，無可記憶。虛明自照，不勞心力。
非思量處，識情難測。真如法界，無他無自。
要急相應，唯言不二。不二皆同，無不包容。
十方智者，皆入此宗。宗非促延，一念萬年。
無在不在，十方目前。極小同大，忘絕境界。
極大同小，不見邊表。有即是無，無即是有。
若不如是，必不須守。一即一切，一切即一。
但能如是，何慮不畢？信心不二，不二信心。
言語道斷，非去來今。
君不見絕學無為閑道人，不除妄想不求真。無明實性即佛性，幻化空身即法身。
法身覺了無一物，本源自性天真佛。五陰浮云空去來，三毒水泡虛出沒。
證實相，無人法，剎那滅卻阿鼻業。若將妄語誑眾生，自招拔舌塵沙劫。
頓覺了，如來禪，六度萬行體中圓。夢明明有六趣，覺後空空無大千。
無罪福，無損益，寂滅性中莫問覓。比來塵境未曾磨，今日分明須剖析。
誰無念？誰無生？若實無生無不生。喚取機闕可測。鏡看形見不難，水中捉月爭拈得？
常獨行，常獨步，達者同游涅盤路。調古神清風自高，貌悴骨剛人不顧。
窮釋子，口稱貧，實是身貧道不貧。貧則身常披縷褐，道則心藏無價珍。
無價珍，用無盡，利物應時終不吝。三身四智體中圓，八解六通心地印。
上士一決一切了，中下多聞多不信。但自懷中解垢衣，誰能向外夸精進？
從他謗，任他非，把火燒天徒自疲。我聞恰似飲甘露，銷融頓入不思議。
觀惡言，是功德，此則成吾善知識。不因訕謗起冤親，何表無生慈忍力？
宗亦通，說亦通，定慧圓明不滯空。非但我今獨達了，恒沙諸佛體皆同。
師子吼，無畏說，百獸聞之皆腦裂。香象奔波失卻威，天龍寂聽生欣悅。
游江海，涉山川，尋師訪道為參禪。自從認得曹谿路，了知生死不相干。
行亦禪，坐亦禪，語默動靜體安然。縱遇鋒刀常坦坦，假饒毒藥也閑閑。
我師得見然燈佛，多劫曾為忍辱仙。幾回生，幾回死，生死悠悠無定止。
自從頓悟了無生，於諸榮辱何憂喜。入深山，住蘭若，岑崟幽邃長松下。
優游靜坐野僧家，闃寂安居實瀟灑。覺即了，不施功，一切有為法不同。
住相布施生天福，猶如仰箭射虛空。勢力盡，箭還墜，招得來生不如意。
爭似無為實相門，一超直入如來地。但得本，莫愁末，如凈琉璃含寶月。
既能解此如意珠，自利利他終不竭。江月照，松風吹，永夜清霄何所為？
佛性戒珠心地印，霧露云霞體上衣。降龍鉢，解虎錫，兩鈷金鐶鳴歷歷。
不是標形虛事持，如來寶杖親縱跡。不求真，不斷妄，了知二法空無相。
無相無空無不空，即是如來真實相。心鏡明，監無礙，廓然瑩徹周沙界。
萬象森羅影現中，一顆圓光非內外，豁達空，撥因果，漭漭蕩蕩招殃禍。
棄有著空病亦然，還如避溺而投火。舍妄心，取真理，取舍之心成巧偽。
學人不了用修行，真成認賊將為子。損法財，滅功德，莫不由斯心意識。
是以禪門了卻心，頓入無生知見力。大丈夫，秉慧劍，般若鋒兮金剛焰。
非但能摧外道心，早曾落卻天魔膽。震法雷，擊法鼓，布慈云兮灑甘露。
龍象蹴踏潤無邊，三乘五性皆惺悟。雪山肥膩更無雜，純出醍醐我常納。
一性圓通一切性，一法徧含一切法。一月普現一切水，一切水月一月攝。
諸佛法身入我性，我性同共如來合。一地具足一切地，非色非心非行業。
彈指圓成八萬門，剎那滅卻三只劫。一切數句非數句，與吾靈覺何交涉？
不可毀，不可贊，體若虛空沒涯岸。不離當處常湛然，覓即知君不可見。
取不得，舍不得，不可得中只麼得。默時說，說時默，大施門開無壅塞。
有人問我解何宗，報道摩訶般若力。或是或非人不識，逆行順行天莫測。
吾早曾經多劫修，不是等閑相誑惑。建法幢，立宗旨，明明佛勑曹溪是。
第一迦葉首傳燈，二十八代西天記。法東流，入此土，菩提達磨為初祖。
六代傳衣天下聞，後人得道何窮數？真不立，妄本空，有無俱遣不空空。
二十空門元不著，一性如來體自同。心是根，法是塵，兩種猶如鏡上痕。
痕垢盡除光始現，心法雙亡性即真。嗟末法，惡時世，眾生薄福難調制。
去圣遠兮邪見深，魔強法弱多冤害。聞說如來頓教門，恨不滅除令瓦碎。
作在心，殃在身，不須冤訴更尤人，欲得不招無間業，莫謗如來正法輪。
旃檀林，無雜樹，郁密深沈師子住。境靜林閑獨自游，走獸飛禽皆遠去。
師子兒，眾隨後，三歲便能大哮吼。若是野犴法界有如意寶人焉，久緘其身，銘其膺曰：古之攝心人也，
戒之哉！戒之哉！無多知，無多慮。多知多事，不如息意；
多慮多失，不如守一。慮多志散，知多心亂；
心亂生惱，志散妨道。勿謂何傷，其苦悠長；
勿言何畏，其禍鼎沸。滴水不停，四海將盈；
纖塵不拂，五岳將成。防末在本，雖小不輕。
關汝七竅，閑爾六情。莫視於色，莫聽於聲。
聞聲者聾，見色者盲。一文一藝，空中蚊蚋；
一伎一能，日下孤燈。英賢才藝，是為愚蔽。
舍棄淳樸，耽溺淫麗。識馬易奔，心猿難制。
神既勞役，形必損斃。邪行終迷，修途永泥。
莫貴才能，日益昏瞢。夸拙羨巧，其德不弘；
名厚行薄，其高速崩。內懷憍伐，外致怨憎。
或談於口，或書於手。邀人令譽，亦孔之丑。
凡謂之吉，圣謂之咎。賞翫暫時，悲哀長久。
畏影畏跡，逾遠逾極。端坐樹陰，跡滅影沈。
厭生患老，隨思隨造。心想若滅，生死長絕。
不死不生，無相無名。一道虛寂，萬物齊平。
何貴何賤？何辱何榮？何勝何劣？何重何輕？
明。安夫岱嶺，同彼金城。
敬貽賢哲，斯道利貞。
雞鳴丑，愁見起來成漏逗，裙子褊衫個也無，袈裟形相些些有。
無腰，無口，頭上青灰三五斗，比望修行利濟人，誰知變作不唧？
平旦寅，荒村破院實難論，解齋粥米全無粒，空對閑牕與隙塵。
唯雀噪，勿人親，獨坐時聞落葉頻，誰道出家憎愛斷，思量不覺淚沾巾。
日出卯，清凈卻翻為煩惱，有為功德被塵漫，無限田地未曾掃。
攢眉多，稱心少，尀耐東村黑王老，供利不曾將得來，放驢吃我堂前草。
食時辰，煙火徒勞望四鄰，饅頭子前年別，今日思量空咽津。
持念少，嗟嘆頻，一百家中無善人，來者只道覓茶吃，不得茶噇去又瞋。
禺中巳，削發那知到如此？無端被請作村僧，屈辱饑凄受欲死。
胡張三，黑李四，恭敬不曾生些子，適來忽爾到門頭，唯道借茶兼借紙。
日南午，茶飯輪環無定度，行卻南家到北家，果至北家不推注。
苦沙鹽，大麥醋，蜀黍米飯虀萵苣，唯稱供養不等閑，和尚道心須堅固。
日昳未，這回不踐光陰地，曾聞一飽忘百饑，今日老僧身便是。
不習禪，不論義，鋪個破席日睡，想料上方兜率天，也無如此日炙背。
晡時申，也有燒香禮拜人，五個老婆三個癭，一雙面子黑皴皴。
油麻茶，實是珍，金剛不用苦張筋，愿我來年蠶麥熟，羅睺羅兒與一文。
日入酉，除卻荒涼更何守？云水高流定委無，歷寺沙彌鎮長有。
出格言，不到口，枉續牟尼子孫後，一條拄杖麤揦梨，不但登山兼打狗。
黃昏戌，獨坐一間空暗室，陽焰燈光永不逢，眼前純是金州漆。
鍾不聞，虛度日，唯聞老鼠鬧啾唧，憑何更得有心情？思量念個波羅蜜。
人定亥，門前明月誰人愛？向惟愁臥去時，勿個衣裳著甚蓋？
劉維那，趙五戒，口頭說善甚奇怪，任儞山僧囊罄空，問著都緣總不會。
半夜子，心境何曾得暫止，思量天下出家人，似我住持能有幾？
土榻床，破蘆，老榆木枕全無被，尊像不燒安息香，灰唯聞牛糞氣。
至道淵曠，勿以言宣。言宣非旨，孰云有是？
觸處皆渠，豈喻真虛？真虛設辨，如鏡中現。
有無雖彰，在處無傷。無傷無在，何拘何閡？
不假功成，將何法爾？法爾不爾，俱為唇齒。
若以斯陳，埋沒宗旨。宗非意陳，無以見聞。
見聞不脫，如水中月。於此不明，翻為剩法。
一法有形，翳汝眼睛。眼睛不明，世界崢嶸。
我宗奇特，當陽顯赫。佛及眾生，皆承恩力。
不在低頭，思量難得。拶破面門，覆蓋乾坤。
快須薦取，脫卻根塵。其如不曉，謾說如今。
問君心印作何顏？心印何人敢授傳？歷劫坦然無異色，呼為心印早虛言。
須知體自虛空性，將喻紅爐火蓮。勿謂無心云是道，無心猶隔一重關。
祖意如空不是空，靈機爭墮有無功？三賢尚不明斯旨，十圣那能達此宗？
透網金鱗猶滯水，回途石馬出紗籠。殷懃為說西來意，莫問西來及與東。
迢迢空劫勿能收，豈為塵機作系留？妙體本來無處所，通身何更有蹤由？
靈然一句超群眾，迥出三乘不假修。撒手那邊千圣外，回程堪作火中牛。
濁者自濁清者清，菩提煩惱等空平。誰言卞璧無人鑒？我道驪珠到處晶。
萬法泯時全體現，三乘分別強安名。丈夫自有沖天志，莫向如來行處行。
拂拈槌為舉揚。
