楚州勝因咸靜禪師，郡之山陽人，族高氏。甫冠，落發受具，游講肆，慨然曰：義學豈吾事哉？乃去，謁名宿，晚契悟於泐潭。望重江湖，凡三董名剎。住勝因日，嘗臨池為堂以燕息，名曰戲魚，故叢林雅以稱焉。
上堂曰：游徧天下，當知寸步不曾移；歷盡門庭，家家竈底少煙不得。所以肩筇帩履，乘興而行，掣鉤沈絲，任性而住，不為故鄉田地好，因緣熟處便為家。今日信手拈來，從前幾曾計較。不離舊時科段，一回舉著一回新。明眼底，瞥地便回；未悟者，識取面目。且道如何是本來面目？良久，曰：前臺華發後臺見，上界鐘聲下界聞。以拂子擊禪床，下座。
上堂：氣候欲流金，炎威將鑠石，扇子搖明月，云片聳奇峰。蠶成繭而麥漸收，笋抽簪而梅已熟。薰風習習，逝水滔滔，鵲噪森松，鶯啼修竹。觀音勢至，文殊普賢，有愿必從，無剎不現。正當今日人天會上，還有得見底麼？如無，聽取崇寧老，從頭說向公。
上堂：匣中寶劍，袖金鎚，時節既彰，莫辭拈出。擊開關鏁，斬斷葛藤，令他跳出生死門，驀過荊棘路。人人似生師子，個個如活大蟲。休教著布過他州，直待還鄉衣晝錦。
上堂，舉：世尊在摩竭陀國為眾說法，是時將欲白夏，乃謂阿難曰：諸大弟子，人天四眾，我常說法，不生敬仰。我今入因沙臼室中，坐夏九旬，忽有人來問法之時，汝代為我說：一切法不生，一切法不滅。言訖，掩室而坐。
師召眾曰：釋迦老子初成佛道之時，大都事不獲已，才方成個保社，便生退倦之心。勝因當時若見，將釘釘卻室門，教伊一生無出身之路，免得後代兒孫遞相仿斆。不見道：若不傳法度眾生，是不名為報恩者。擊拂子，下座。
後晦處漣漪之天寧，云微疾，書偈曰：
弄罷影戲，七十一載。
更問如何，回來別賽。
置筆，儼然而逝。茶毘，收設利靈骨，建塔奉藏。臘五十二。
潭州龍牙宗密禪師，豫章人。虎丘隆禪師游方，尚及親見。上堂曰：休把庭華類此身，庭華落後更逢春，此身一往知何處，三界茫茫愁殺人。
福州雪峰有需禪師，興化甫田洪氏子。上堂曰：山僧尋常不欲潑水向諸人耳，撒砂向諸人眼。何故？水若入耳，終壞耳根；砂若入眼，必為眼翳。若是皮下有血漢，聞恁麼道，便好瞥地去。若能如是，三世諸佛覓他蹤跡不得，十圣三賢階級他不得，一大藏教說他不著。為甚麼如此？只為他圣凡情盡，數量管他不得。於衲僧分上早不著便了也，那堪向老胡口頭盛將涕唾，向口中咂㗖，如人患瘧吃鹽梅相似，雖則一期引發津液，豈知他日抵債去在。
福州東禪祖監從密禪師，汀州人也。上堂曰：開口不是禪，合口不是道，踏步擬進前，全身落荒草。
兩只腳，日行萬里趁不著。而今收在玉泉山，不許時人亂斟酌。諸人向甚麼處與仙上座相見？
潭州大溈海評禪師，上堂曰：燈籠上作舞，露柱藏身，森沙神惡發，崑侖奴生嗔。喝一喝，曰：一句合頭語，萬劫墮迷津。
慶元府雪竇持禪師，郡之盧氏子。壯棄俗為僧，徧造禪關，晚謁象田，始悟心要。上堂曰：休將碧落中秋節，來并曹溪無相月。冷淡非關玉兔光，虛明直透銀蟾穴。圓不圓，缺不缺，一道靈光無間歇。照人何處不分明，直下承當眼添屑。本無生，亦無滅，只有休心最親切。采石江頭弄影時，謫仙到此空顛蹶。咄！
上堂：悟心容易息心難，息得心源到處閑。斗轉星移天欲曉，白云依舊覆青山。
僧問：中秋不見月時如何？
曰：更待夜深看。
云：忽若黑云未散，又且如何？
曰：爭怪得老僧？
紹興府石佛益禪師，上堂曰：一葉落，天下秋；一塵起，大地收；一法透，萬法周。且道透那一法？遂喝曰：切忌錯認驢鞍橋作阿爺下頷。便下座。
吉州禾山超宗慧方禪師，臨江人，族龔氏。少依禪居寺。十七試經得度，歷參名宿，後契機於死心，執侍十有四年，以大法托之。心去世，師跡晦而價愈崇。宣和中，開法隆慶，次補禾山。
上堂，舉拂子曰：看看！只這個，在臨濟則照用齊行，在云門則理事俱備，在曹洞則偏正叶通，在溈山則暗機圓合，在法眼則何止唯心。然五家宗派，門庭施設則不無，直饒辨得倜儻分明去，猶是光影邊事。若要抵敵生死，則霄壤有隔。且超越生死一句又作麼生道？良久，曰：洎合錯下注腳。
上堂：死心先師每舉只履西歸話以問衲子，而實難明諸方，或謂之隱顯，或謂不可有兩個，或謂唯此一事實。若也恁麼，殊未識祖師意旨。諸人要見麼？濁中清，清中濁，勿謂麒麟生只角，西行東向路不差，大用頭頭如啐啄，莫！莫！玄要靈機休卜度。
臨安府崇覺空禪師，姑孰人也。上堂曰：十方無壁落，四面亦無門。凈躶躶，赤灑灑，沒可把。遂舉拂子曰：灌溪老漢向十字街頭逞風流，賣惺惺，道我解穿真珠，解玉版，濄亂絲，卷個絹。婬坊酒肆，瓦合輿臺；虎穴魔宮，那吒忿怒。遇文王，興禮樂；逢桀紂，逞干戈。今日被崇覺覷見，一場懡㦬。
上堂：崇覺門下莫有體悟三空，心明八解底衲僧麼？若無，則辜負己靈；若有，喚來與崇覺提鞋挈杖。便下座。
潭州上封祖秀禪師，常德興陽何氏子。上堂曰：枯木巖前夜放華，鐵牛依舊臥煙沙，儂家鞭影重拈出。擊拂子曰：一念回心便到家。遂喝一喝，下座。
嘉州九頂寂惺慧泉禪師，成都靈泉人，族張氏。自幼業儒，嘗從真覺勝禪師游，有省，即辭親，師中江資教希則。崇寧改元，得度，學楞嚴，踰三祀。既極其要，南下謁玉泉勤、大洪恩、谷隱顯，未能深到。
聞死心受晦堂囑付，其門庭壁立，多詬罵諸方，即往謁。踰數年，未能徹證，令親慧宣首座。一日，與宣食餈次，偶舉公、安二圣嘗遺履長數尺於富室倉廩間事，及干祿射利網捕偷兒等輩禱之，皆遂其志，豈正直所用心哉？宣不答，師辯不已。宣以筋，出生畢，乃曰：孰當為我文之以祭？賊笑而不答。
師索筆大書曰：嗚呼惟靈！勞我以生，則大塊之過；役我以壽，則陰陽之失；乏我以貧，則五行不正；困我以命，則時日不吉。吁哉！至哉！賴有出塵之道，悟我之性與其妙心，則其妙心孰與為鄰？上同諸佛之真化，下合凡夫之無明，纖塵不動，本自圓成。妙矣哉！妙矣哉！日月未足以為明，乾坤未足以為大，磊磊落落，無量無礙。六十余年，和光混俗；四十二臘，逍遙自在。逢人則喜，見佛不拜。笑矣乎！笑矣乎！可惜少年即風流太光彩。坦然歸去付春風，體似虛空終不壞。尚享！遂舉*筋飫湌，賊徒大笑。
食罷，復曰：劫數既遭離亂，我是快活烈漢。如今正好乘時，便請一刀兩段。乃大呼：斬！斬！賊方駭異，稽首謝過，令衛而出。烏鎮之廬舍免焚，實師之慧也。道俗聞之愈敬。
有僧睹師見佛不拜歌，逆問曰：既見佛，為甚麼不拜？
師掌之曰：會麼？
云：不會。
師又掌曰：家無二主。
紹興庚申冬，造大盆，穴而塞之，修書寄雪竇持禪師曰：吾將水葬矣。
壬戌歲，持至，見其尚存，作偈嘲之曰：
咄哉老性空！剛要餧魚鼈，
去不索性去，只管向人說。
師閱偈笑曰：待兄來證明耳。
令徧告四眾，眾集，師為說法要，仍說偈曰：
坐脫立亡，不若水葬，
一省柴燒，二免開壙。
撒手便行，不妨快暢，
誰是知音？船子和尚。
高風難繼百千年，一曲漁歌少人唱。
遂盤坐盆中順潮而下，眾皆隨至海濱，望欲斷目，師取塞，戽水而回。眾擁觀，水無所入。復乘流而往，唱曰：船子當年返故鄉，沒蹤跡處妙難量。真風徧寄知音者，鐵笛橫吹作散場。其笛聲嗚咽，頃於蒼茫間，見以笛擲空而沒。眾號，慕圖像事之。
後三日，於沙上趺坐如生，道俗爭往迎歸。留五日，闍維，設利大如菽者莫計。二鶴徘徊空中，火盡始去。眾奉設利靈骨建塔于青龍。壽七十二，臘五十三。
嚴州鐘山道隆首座，桐廬董氏子。於鐘山寺得度，自游方，所至耆衲皆推重。晚抵黃龍，死心延為座元。心順世，遂歸隱鐘山，慕陳尊宿高世之風，掩關不事事，日鬻數籰自適，人無識者。手常穿一襪，凡有禪者至，提以示之曰：老僧這襪著三十年了也。
有寺僧戲問云：如何是無諍三昧？師便掌。
揚州齊謐首座，本郡人也。死心稱為飽參，諸儒屢以名山致之，不可。後示化於潭之谷山，異跡頗眾。門人嘗繪其像，請贊，為書曰：個漢灰頭土面，尋常不欲露現，而今寫出人前，大似虛空著箭。怨！怨！可惜人間三尺絹。
空室道人智通者，龍圖范峋女也。幼聰慧，長歸丞相蘇頌之孫悌。未幾，厭世相，還家求祝發，父難之，遂清修。因看法界觀，頓有省，連作二偈見意。一曰：
浩浩塵中體一如，縱橫交互印毘盧。
全波是水波非水，全水成波水自殊。
次曰：
物我元無異，森羅鏡像同。
明明超主伴，了了徹真宗。
一體含多法，交參帝網中。
重重無盡處，動靜悉圓通。
後父母俱亡，兄涓領分寧尉，通偕行，聞死心名重，往謁之。心見知其所得，便問：常啼菩薩賣卻心肝，教誰學般若？
曰：你若無心我也休。
又問：一雨所滋，根苗有異。無陰陽地上生個甚麼？
曰：一華五葉。
後問：十二時中向甚麼處安身立命？
曰：和尚惜取眉毛好！
心打曰：這婦女亂作次第。通禮拜，心然之。
於是道聲籍甚，後為尼，名永久。掛錫姑蘇之西竺，緇白日夕師問，得其道者頗眾。俄不疾，書偈趺坐而終。有明心錄行於世，佛果禪師為之序，靈源、佛眼皆有偈贊之。
舒州真乘靈峰慧古禪師，郡之宿松人，族項氏。早年試經得度，首謁靈源，源令看疏山造塔話，倏然領契。源難之無爽，由是知名。出住真乘，遷光孝、凈光二剎。
上堂，送諸路化主次，乃曰：梵語比丘，此云乞士。何謂乞士？上從諸佛乞法，以資慧命；下從檀越乞食，以資色身。乞食資色身也，則千門萬戶貴賤隨緣，折我慢之幢，益他人之善；乞法資慧命也，則三椽位坐，寂照凝神，內忘智照之勤，外息大患之本。倏然與群有永分，混爾與太虛同體。更有一人，亦不大智上來，亦不大悲下化，當堂不正坐，不赴兩頭機，在凡凡莫能測，在圣圣莫能知，十方收不得，三世莫能該，且道喚渠作甚麼即得？龍向洞中銜雨出，蝶從華采香歸。
上堂：瞻仰尊顏巾子峰，寂然不動證圓通。善財別後無消息，落日樓臺一笛風。
紹興丙辰八月十九示寂，塔于黃巖之方山。
潭州上封佛心才禪師，七閩長溪人，族姚氏。幼得度受具，游方至大中，依海印隆禪師。有老宿居幾右，閱華嚴金師子章，師旁眎，至一毛頭師子，百億毛頭一時現，因疑之。會海印為參徒請益罷，擲拄杖曰：了即毛端吞巨海，始知沙界一微塵。師猛省，通夕不寐，迨曉語老宿。
宿曰：吾不如汝，然可謁東林總，必了于大事。
師至東林，總已歸寂，乃依死心。久之，往參靈源於黃龍，留三年。源每以向上事激之，無所湊泊，偶讀古洞山錄，豁如也。作偈曰：
徹！徹！大海乾枯，虛空迸裂。
四方八面絕遮攔，萬像森羅齊漏泄。
後分座真乘，應上封之命，遷道林。退歸閩中，居大乘、乾元、靈石、鼓山。
上堂曰：達磨未來，懷藏至寶，頂髻有珠；達磨既來，卞和刖足，楊朱途窮。來與未來，何處得這個消息？還知麼？擬議之間，知君罔措。
上堂：一法有形該動植，百川湍激競朝宗。昭琴不鼓云天淡，想像毘耶老病翁。維摩病則上封病，上封病則拄杖子病，拄杖子病則森羅萬像病，森羅萬像病則凡之與圣病。諸人還覺病本起處麼？若也覺去，情與無情同一體，處處皆同真法界。其或未然，甜瓜徹蔕甜，苦瓠連根苦。紹興間，說偈遺眾，泊然示寂。
隆興府黃龍通照德逢禪師，郡之靖安人，族胡氏。師生有龐眉。年十七，從上藍晉禪師下發，往依靈源，即明深旨。宣和初，江守徐公任道，請居天寧。三年，遷黃龍。六年，詔住京師天寧。皇叔祖仲恭表賜命服、師名。
上堂，舉夾山境話，師曰：法眼徒有此語，殊不知夾山老漢被這僧輕輕拶著，直得腳前腳後。設使不作境話會，未免猶在半途。
僧問：人天普集，龍象交參，學人上來，請師說法。
曰：枯木無橫枝，鳥來難措足。
潭州法輪應端禪師，南昌人，族徐氏。少依化度善月圓顱登具，謁真凈文禪師，機不諧。至云居，會靈源分座，為眾激昂，師扣其旨。然以妙入諸經自負，源嘗痛劄之。師乃援馬祖、百丈機語及華嚴宗旨為表，源笑曰：馬祖、百丈固錯矣，而華嚴宗旨與個事喜沒交涉。師憤然欲他往，因請辭。及揭簾，忽大悟，汗流浹背。
源見，乃曰：是子識好惡矣。馬祖、百丈、文殊、普賢，幾被汝帶累。由此譽望四馳，名士夫爭挽應世，皆不就。政和末，大師張公司成以百丈堅命開法，師不得已，始從。
上堂，舉大隨劫火洞然話，遂曰：六合傾翻劈面來，暫披麻縷混塵埃。因風吹火渾閑事，引得游人不肯回。壞不壞，隨不隨，徒將聞見強針錐。太湖三萬六千頃，月在波心說向誰？
僧問：如何是賓中賓？
曰：芒鞋竹杖走紅塵。
云：如何是賓中主？
曰：十字街頭逢上祖。
云：如何是主中賓？
曰：御馬金鞭混四民。
云：如何是主中主？
曰：金門誰敢擡眸覷？
云：賓主已蒙師指示，向上宗乘又若何？
曰：昨夜霜風刮地寒，老猿嶺上啼殘月。
東京天寧長靈守卓禪師，泉南人，族莊氏。冠游京師，於天清寺試經得度，至三衢謁南禪雅禪師，次依東吳定慧式禪師。通華嚴奧妙，聞靈源開法太平，道鳴四方，即往造。值夜參，適中其病，遂猛省，投誠入室。源鍛以差別機智，且戒其緘默。余十年，辭謁佛監，命分座。舒守孫公杰以甘露請開法，後徙天寧。
上堂曰：三千劍客，獨許莊周，為甚麼跳不出？良毉之門多病人，因甚麼不消一劄？已透關者，更請辨看。
上堂：譬如眼根不自見，眼性自平等。無平等者，便恁麼去。無孔鐵鎚，聊且安置。直得入林不動草，入水不動波，也是一期方便。若也籬內竹抽籬外笋，澗東華發澗西紅，更待勘過了打。
僧問：丹霞燒木佛，院主為甚麼眉須墮落？
曰：貓兒會上樹。
云：早知如是，終不如是。
曰：惜取眉毛。
問：如何是衲衣下事？
曰：天旱為民愁。
問：佛未出世時如何？
曰：絕毫絕厘。
云：出世後如何？
曰：填溝塞壑。
云：出與未出相去幾何？
曰：人平不語，水平不流。
宣和五年十二月二十七，奄然示寂。闍維日，皇帝遣中使賜香，持金盤求設利。爇香罷，盤中鏗然，視之，五色者數顆大如豆。使者馳還，上見大悅，而京城傳為盛事。
信州博山無隱子經禪師，歲旦上堂曰：和氣生枯枿，寒云散遠郊，木人占吉兆，夜半露龜爻。諸禪德！龜爻露處，文彩已彰，便見一年十二月，月月如然；一日十二時，時時相似。到這，直似黃金之黃，白玉之白。自從&#;堂道震禪師，金陵人，族趙氏。少依覺印英禪師為童子，英移居泗之普照，適淑妃擇度童行，師得圓具。久之，辭謁丹霞淳禪師。一日，與論洞上宗旨，師呈偈曰：
白云深覆古寒巖，異草靈華彩鳳銜。
夜半天明日當午，騎牛背面著靴衫。
淳器之。師自以為礙，棄依草堂，一見契合，日取藏經讀之。一夕，聞晚參鼓，步出經堂，舉頭見月，遂大悟。亟趨方丈，堂望見，即為印可。初住曹山，次遷廣壽、黃龍。
上堂曰：舉個古人因緣問闍梨，闍梨不得作古會，若作古會，失卻當面眼；舉個即今因緣問闍梨，闍梨不得作今會，若作今會，障卻闍梨本來眼。假饒不失不障，非古非今，猶是藥病相治止啼之說。只如透脫一句，闍梨還道得也無？若道不得，直待羅漢峰深談實相即向汝道。
上堂：眼見色時耳便聾，耳聞聲處眼無功。朝來不耐靈禽報，樹上楊梅似火紅。
上堂：雷聲震地，室內不聞；天鼓游光，攬不盈手。靈利漢直下便了，何須撞入膠盆？若更問龜毛有幾莖？兔角長多少？直饒你一钁钁斷云山，我亦不向汝道。
上堂：黑漢賣炭，不識秤上星；狂子疑頭，將謂頭在鏡。忽然省悟，非邪非正，山河大地，久成正覺，釋迦老子，未有佛性。
上堂：少林冷坐，門人各說異端，大似眾盲摸象。神光禮三拜，依位而立。達磨云：汝得吾髓。這黑面婆羅門，腳跟也未點地在。
上堂：石人問枯椿，何時汝發華？枯椿怒石人，何得口吧吧？石人呵呵笑，枯椿吐異葩，紅霞輝玉象，白玉碾金沙。借問通玄士，何人不到家？
臺州萬年雪巢法一禪師。大師襄陽郡王李公遵勉寒江雨。
潭州梁山懽禪師。僧問：大眾云臻，請師開示。
曰：天靜不知云去處，地寒留得雪多時。
云：學人未曉玄言，乞師再垂方便。
曰：一重山後一重人。
成都府正法希明禪師，漢之綿竹人。弱冠從馬谿廣禪師下發登具。南游至夾山，依曉純禪師，咨參有省。棄謁芙蓉楷、梁山歡。歡指見青原，師抵青原。一日，原入室，舉拳以示，師契悟，原拊而印之。踰年歸隱故居，郡守以延祚補處，次遷彭之曲尺。
解制上堂曰：林葉紛紛落，乾坤報早秋。分明西祖意，何用更馳求。若恁麼會得，始信佛祖之道，本自平夷；大解脫門，元無關鑰。彌綸宇宙，偪塞虛空，量不可窮，智莫能測。若也未明此旨，不達其源，任是百劫薰功，千生煉行，徒自疲苦，了無交涉；若深明此旨，洞達其源，乃知動靜施為，經行坐臥，頭頭合道，念念朝宗。祖不云乎，迷生寂亂，悟無好惡，得失是非，一時放卻。如是則誰迷誰悟？誰是誰非？自是諸人獨生異見，觀大觀小，執有執無。己靈獨耀，不肯承當；心月孤圓，自生違背。何異家中舍父，衣內忘珠，致使菩提路上，荊棘成林；解脫空中，迷云蔽日。山僧今日幸值眾僧自恣，化主還山，諸上善人得得光訪，不可緘默，隨分葛藤，曲為今時，少開方便。也須是諸人著眼，各自諦觀。若更擬議尋思，白云萬里。遂拈拄杖曰：於斯明得，靈山一會，儼在目前。其或未然，更待來晨分付。
祖庵主者，不知何許人也。見青原之後，縛屋衡岳間，余三十年，人無知者。偶遣興作偈曰：
小鍋煮菜上蒸飯，菜熟飯香人已饑。
一補饑瘡了無事，明朝依樣畫貓兒。
由是衲子披榛扣之。無盡居士張公力挽其開法，不從，竟終于此山。
成都府信相正覺宗顯禪師，潼川飛烏人，族王氏。少為進士，有聲。嘗晝掬溪水為戲，至夜思之，遂見水冷然盈室，欲汲之不可，而塵境自空，曰：吾世網裂矣。往依昭覺得度，具滿分戒，後隨眾咨參。
覺一日問師：高高峰頂立，深深海底行，汝作麼生會？
師於言下頓悟曰：釘殺腳跟也。
覺拈起拂子云：這個又作麼生？師一笑而出。服勒。
晚見五祖演和尚於海會，出問：未知關棙子，難過趙州橋。趙州橋即不問，如何是關棙子？
祖曰：汝且在門外立。師進步一踏而退。
祖曰：許多時茶飯，元來也有人知滋味。
明日入室，祖云：你便是昨日問話底僧否？我固知你見處，只是未過得白云關在。師珍重便出。
時圓悟為侍者，師以白云關意扣之，悟云：你但直下會取。
師笑曰：我不是不會，只是未諳，待見這老漢，共伊理會一上。
明日，祖往舒城，師與悟繼往，適會於興化。祖問師：記得曾在那相見來？
師曰：全火祗候。
祖顧悟曰：這漢饒舌！自是機緣相契。
游廬阜回，師以高高峰頂立，深深海底行向所得之語告之。祖曰：吾嘗以此事詰先師，先師云：我曾問遠和尚，遠云：貓有歃血之功，虎有起尸之德。非素達本源，不能到也。師給侍之久，祖鍾愛之。
後辭西歸，為小參，復以頌送云：
離鄉四十余年，一時忘卻蜀語；
禪人回到成都，切須記取魯語。
時覺尚無恙，師再侍之，名聲藹著。遂出住長松，遷保福、信相。
上堂，舉：仰山問中邑：如何是佛性義？曰：我與你說個譬喻，汝便會也。譬如一室，有其六窗，中有一個獼猴，外有人喚云狌狌，獼猴即應，如是六窗俱喚俱應。仰乃禮拜，卻云：適來蒙和尚指示，某有個疑處。曰：你有甚麼疑？云：只如獼猴睡時又作麼生？邑下禪床把住曰：狌狌，我與你相見。
師曰：諸人要見二老麼？我也與你說個譬喻。中邑大似個金師，仰山將一塊金來，使金師酬價，金師亦盡價相酬。臨成交易，賣金底更與貼秤，金師雖然闇喜，心中未免偷疑。何故？若非細作，定是賊贓。便下座。
僧問：三世諸佛、六代祖師，總出這圈䙡不得。如何是這圈䙡？
曰：井欄唇。
無迷悟人，只要今日了。
師曰：既無迷悟，了個甚麼？咄！
上堂，舉：雪峰一日普請般柴，中路見一僧，遂擲下一塊柴云：一大藏教只說這個。後來真如喆道：一大藏教不說這個。據此二尊宿說話，是同是別？山僧即不然。豎起拂子曰：提起，則如是我聞；放下，則信受奉行。
室中問崇真氈頭：如何是你空劫已前父母？
真領悟云：和尚且低聲。遂獻投機頌云：
萬年倉曾饑饉，大海中住盡長渴。
當初尋時尋不見，如今避時避不得。
師為印可。一日，與黃提刑奕次，黃問：數局之中，無一局同。千著萬著則故是，如何是那一著？師提起子示之，黃佇思。
師曰：不見道：從前十九路，迷殺幾多人。
師住持三十余載，凡說法，不許錄其語。臨終書偈，趺坐而化。闍維時，暴風忽起，煙所至處，皆雨設利，道俗斸其地，皆得之。心舌不壞，塔于慧目。
懷安軍云頂寶覺宗印禪師，上堂曰：古者道：識得凳子，周匝有余。又道：識得凳子，天地懸殊。山僧總不恁麼，識得凳子，是甚麼閑家具？
一日，普說罷，師曰：諸子未要散去，更聽一頌。乃曰：
四十九年，一場熱哄。
八十七春，老漢獨弄。
誰少誰多？一般作夢。
歸去來兮，梅梢雪重。
言訖下座，扶策行數步，屹然而化。
撫州疏山了常禪師，上堂曰：等閑放去，佛手掩不住；特地收來，大地絕纖埃。向君道：莫疑猜，處處頭頭見善財，槌下分明如得旨，無限勞生眼自開。
僧問：如何是疏山為人底句？
曰：懷中玉尺未輕擲，袖金鎚劈面來。
隆興府兜率慧照禪師，南安郭氏子。上堂曰：龍安山下，道路縱橫；兜率宮中，樓閣重疊。雖非天上，不是人分，到者心安，全忘諸念。善行者不移雙足，善入者不動雙扉，自能笑傲煙蘿，誰管坐消歲月。既然如是，且道向上還有事也無？良久，曰：莫教推落巖前石，打破下方遮日云。
開堂日，僧問：如何是第一義諦？
曰：槌下分付。
云：第二義門又作麼生？
曰：千家簾幕春光在，幾處園林秀色新？
者是？不見道：萬派橫流總向東，超然八面自玲瓏；萬人膽破沙場上，一箭雙雕落碧空。
上堂，舉：溈山坐次，仰山問：和尚百年後，有人問先師法道，如何祗對？溈曰：一粥一飯。仰曰：前面有人不肯，又作麼生？溈曰：作家師僧。仰便禮拜。溈曰：逢人不得錯舉。
師曰：自古及今，多少人下語道：嚴而不威，恭而無禮，橫按拄杖，豎起拳頭。若只恁麼，卻如何知得他父子相契處？山僧今日也要諸人共知，莫分彼我，彼我無殊。困魚止濼，病鳥棲蘆。逡巡不進泥中履，爭得先生一卷書？
西蜀鑾法師者，遺其氏里。幼為苾蒭，通大小乘。佛照謝事，居景德，師適至，問照曰：禪家言多不根，何也？
照曰：汝習何經論？
曰：諸經粗知，頗通百法。
照曰：只如昨日雨，今日晴，是甚麼法中收？師懜然。
照舉癢和子擊曰：莫道禪家所言不根好。
師憤曰：昨日雨，今日晴，畢竟是甚麼法收中？
照曰：第二十四時分不相應法中收。師恍寤，即禮謝。
後歸蜀，居講會，以直道示徒，不泥名相，而眾多引去。遂說偈罷講，曰：
眾賣華兮獨賣松，青青顏色不如紅，
筭來終不與時合，歸去來兮翠靄中。
由是隱居二十年，道俗追慕，青命演法。笑答偈曰：
遁迹隱高峰，高峰又不容，
不如歸錦里，依舊賣青松。
眾列拜悔過，兩川講者爭依之。
隆興府云巖典牛天游禪師，成都人，族鄭氏。世為鴻儒，嘗兩與貢籍，不第，慨然慕丹霞，祝發受具。浮峽而下，謁名宿於諸席，後至泐潭。
潭方自吳中回首眾。一日，普說眾集，潭曰：諸人苦苦就準上座覓佛法。遂拊膝曰：會麼？雪上加霜。又拊膝曰：若也不會，豈不見乾峰示眾云：舉一不得舉二，放過一著，落在第二。師聞，脫然穎悟，潭對眾為印可，於是道聲四播。去游淮浙，未幾，旋豫章，廬於泐潭之前障，目曰典牛庵。出住云蓋，徙云巖。
上堂，卓拄杖曰：久雨不晴。劄。金烏飛在鐘樓角。又卓一下，曰：猶在殼。得
注腳。張僧見王伴，王伴叫張僧，昨夜放牛處，嶺上及前村。溪西水不飲，溪東草不吞，教覺苑如何即得？會麼？不免與麼去。遂以兩手按空，下座。
僧問：如何是奪人不奪境？
曰：惺惺寂寂。
云：如何是奪境不奪人？
曰：寂寂惺惺。
云：如何是人境兩俱奪？
曰：惺惺惺惺。
云：如何是人境俱不奪？
曰：寂寂寂寂。
云：學人今日買鐵得金去也。
曰：甚麼處得這話頭來？
師度夏池之天寧，以伽梨覆頂而坐，侍郎曾公開問曰：上座仙鄉甚處？
曰：嚴州。
云：與此間是同是別？
師拽伽梨下地，揖曰：官人曾到嚴州否？曾罔措。
師曰：待官人到嚴州時，卻向官人道。
平江府覺海法因庵主，郡之嵎山人，族朱氏。年二十四，被緇服進具。游方至東林，謁慧日，日舉靈云悟道機語問之。擬對，日曰：不是，不是。豁有所契。占偈曰：
巖上桃華開，華從何處來？
靈云才一見，回首舞三臺。
日曰：子所見雖已入微，然更著鞭，當明大法。師承教，居廬阜三十年，不與世接，叢林尊之。
建炎中，盜起江左，順流東歸。邑人結庵命居，緇白繼踵問道，嘗謂眾曰：汝等飽持定力，無憂晨炊而事于求也。晚年放浪自若，稱五松散人。
筠州洞山擇言禪師。僧問：如何是十身調御？投子下禪床立，未審意旨如何？
曰：腳跟下七穿八穴。
潭州大溈大圓智禪師，四明人也。上堂，舉：南泉道：三世諸佛不知有，貍奴白牯卻知有。
師曰：三世諸佛既不知有，貍奴白牯又何曾夢見？灼然須知向上有知有底人始得。且作麼生是知有底人？吃官酒，臥官街，當處死，當處埋，沙場無限英靈漢，堆山積岳露屍骸。