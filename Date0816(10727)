禪師諱系南，生汀州張氏。少出家，依金泉寺得度具戒。性純淡，志節高遠。涉歷叢林，參云居佑禪師，發明心地。既膺最後付囑，將復遍扣諸方。時佑同門法昆照覺禪師宏法東林，宗風特盛，師往謁之。照覺預知其來，撞巨鏞，聚徒五千指，出迎於虎溪之外，師繇是名稱蔚然，增重于世。未幾，南康守命出世羅漢，嗣法云居，道價著于天下，學者謂之小南。
僧問：聲色不到，病在見聞；言詮不及，過在唇吻。此一理二義，請師直指。
師云：一字不著畫。
曰：古溪澄水迎新月，舊嶺寒梅再遇春。
師云：二字不成雙。
曰：半夜彩霞籠玉象，天明峰頂在云遮。
師云：好個真消息。
問：師子兒，隨眾後，三歲便能大哮吼。未出林一句作麼生？
師云：頭破額裂。
曰：出林後一句作麼生？
師云：腦門著地。
曰：不出不入時如何？
師云：進前退後。
曰：且道落在什麼處？
師云：大眾有眼。乃云：道應無私，力不可敵，如風行草偃，似春至花開。佛手不能遮，人心寧可遏？順之則物物光輝，逆之則頭頭失色，不逆不順，任器方圓，呼召隨聲，高低自爾。臨鏡而像，彼此情忘，現如幻神通，成如幻正覺，直得廬山萬疊共轉法輪，鄱水千尋同宣密義，便與麼金雞啄破琉璃殼，玉兔挨開碧海門。
又曰：畫角紅樓報曉春，萬家齊賀物咸新。誰知庭際青青柏，便是當年問法人。無身可身，無歲可歲，始終無變，往復常存。四時遷而不遷，一氣動而非動，百年生死若浮云，十世古今如電影。情超象外，道契環中，不有絲毫，虛空同壽，但向見聞覺知識取本來面目。還見麼？玉兔沈西嶺，金烏出海東。
又曰：不假一鎚成大寶，太阿出匣冷光寒。為君截斷羚羊角，打就虛空碧玉盤。好拈掇，更須看，翻來覆去黑漫漫。以拂擊禪床，下座。
又曰：山堂今日已開爐，點
庭香，吹落桃花三五樹。下座，歸方丈，跏趺而逝。
禪師名道旻，興化仙游蔡氏子。其母夢吞摩尼珠，已而孕。生五歲，足不能履，口不能言，母抱游西明寺，見佛像，遽履地合掌，稱南無佛，因作禮，人大異之。及官學大梁，忽厭塵俗，去依景德寺得祥律師，以誦經得度具戒。遍參宗匠，從真如喆公最久。
晚聞泐潭乾禪師道望，往依焉。一見，知其在大溈，眾稱旻古佛者，深器之。師以力參所得舉以似乾，乾未之許。一夕，侍立次，乾舉世尊拈花因緣令下語，益不契，繇是盡棄其所聞。久之，隨經行次，乾以拄杖加肩，長噓云：會麼？師擬對，乾即打之。
有頃，拈一枝草示云：是什麼？師擬對，又喝之。
師豁然悟，即作拈花勢云：此去更不疑老漢舌頭也。
乾挽住云：更道，更道。
師云：南山起云，北山下雨，鼻孔解語無討處。即禮拜，乾可之。
他日謂曰：廬山勝絕，汝緣熟在彼。遂辭焉。
建中靖國元年，出世江夏之灌溪，遷廬山圓通。初，道濟禪師刱革圓通，臨終囑曰：吾塔以青石為之，他日塔紅，即吾再來。及師至之夕，塔為之紅，遐邇驚嘆，知師蓋道濟後身也。由是宗風鼎盛，衲子云奔輻湊，師孤節苦行終其身。
僧問：如何是佛法向上事？
師曰：劈箭溪頭水倒流。
進云：藏頭露影時如何？師便打。
進云：謝師答話。
師云：瞎。
問：十二時中如何履踐？
師云：風不來，樹不動。僧於言下有省。
政和初，蔡太師京奏賜椹服、圓機師名。范左丞致虛，初自內翰出師豫章，過圓通，語次，嘆曰：行老矣！墮在金紫囊中，去此事稍遠。師亟呼內翰，翰應諾。
師曰：也不遠。
翰云：好！更望指示。
師曰：此去豫章有四程。翰佇思。
師曰：見即便見，擬議即差。翰頷之而喜。
樞密吳公居厚擁節歸鍾陵，見師曰：頃赴省試，過圓通趙州關，因問訥老：透關底事如何？訥云：且去做官。今五十余年。
師曰：曾明得透關底事麼？
密云：八次經過常存念，然未脫灑在。
師舉扇云：請使扇。密揮扇。
師曰：有甚不脫灑處？
密大喜云：更請末後句。師搖扇兩下。
密云：親切！親切！
師曰：吃嘹舌頭。
諫議彭公汝霖手寫觀音經施師，師拈起云：遮個是觀音經，那個是諫議經？
彭云：此是某親寫。
師云：寫底是字，那個是經？
彭笑云：卻了不得也。
師云：即現宰官身而為說法。
彭云：人人有分。
師曰：莫謗經好。
彭云：如何即是？
師舉經示之，彭撫掌大笑云：嗄！好！
師曰：又道了不得。
相國安公南遷，見師曰：一生做官，今日被謫，覺見從前但一夢耳！
師曰：相公覺耶？
公曰：此皆本有，但未甚明了。
師召相公，公舉首，師云：了也。
公曰：猶被事礙。
師云：離京幾程到此？
公曰：四十二日。
師云：甚處被礙來？
公笑曰：極得力。
師云：直下受用去。
公云：如何受用？
師曰：朝朝相似。合掌欽喜。
師曰：但空諸有，勿實所無。
公云：幸遭遇，不敢忘。
左司都貺問曰：是法非思量分別之所能解，如何湊泊？
師云：全身入火聚。
都云：畢竟如何？
師云：驀直去。都沈吟。
師曰：可更吃茶。
都云：不消得。
師曰：何不恁麼會？
都忽有省，笑曰：太近邪？
師云：十萬八千。
都即有偈曰：
下沾襟。明日，閉方丈不出，又明日，手寫數語，遍與山中耆宿辭訣，眾大駭，至有哭之慟者，師皆拒而不與之接。至中夕，遽命燭，集執事者，囑以後事，語終，泊然而逝，閱歲四十有五，坐二十五夏。
時御史中丞陸德先、西京宗正趙公士暕、尚書郎方公昭通、議大夫馮公溫舒、徽猷閣待制宋公秀、州刺史韓公昭，同會泐潭，頗問道於師，見其脫去之狀，益歆慕焉。火余五色舍利，炯如珠玉，齒舌不燼，塔于寺之西峰。
師初在西京，漕使徐公閎中有子，冠且婚矣，見師說法次，忻然慕之，即棄榮剔發具戒，名曰德止，以夙悟才辯，有名于世。
贊曰：教中以七地已前菩薩福智為修生，八地已去福智為報得。若闡提，年二十有八出世，五遷巨剎，所至勃興，槌拂之下，動如阡陌。初，未嘗遣化，而供饌珍麗，服用完新，庸非報得者歟？方是時，叢林以侈靡相尚，照因其時闊達大度，順學者之欲，而嫚罵諸方，特以如大死人為教。然托其身後，竟未有繼其風者，嗚呼異哉！