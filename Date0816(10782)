大文第七、明念佛利益者，大分有七：一、滅罪生善；二、冥得護持；三、現身見佛；四、當來勝利；五、彌陀別益；六、引例勸信；七、惡趣利益。其文各多，今略舉要。
第一、滅罪生善者，觀佛經第二云：於一時中，分為少分，少分之中，能須臾間念佛白毫，令心了了，無謬亂想，分明正住，注意不息念白毫者，若見相好，若不得見，如是等人，除卻九十六億那由他河沙微塵數劫生死之罪。設復有人，但聞白毫，心不驚疑，歡喜信受，此人亦卻八十億劫生死之罪。
又云：佛去世後，三昧正受，想佛行者，亦除千劫極重惡業。
佛行步相，如上助念方法門。
又云：佛告阿難：汝從今日，持如來語，遍告弟子：佛滅度後，造好形像，令身相足，亦作無量化佛色像，及通身光及頗梨珠安白毫處，令諸眾生得見是相。但見此相，心生歡喜，此人除卻百億那由他河沙劫生死之罪。
優填王作佛形像經云：作佛形像，功德無量，世世所生，不墮惡道，後皆得生無量壽佛國，大作菩提，當得成佛云云。略抄又云：老女見佛，邪見不信，猶能除卻八十萬億劫生死之罪，況復善意恭敬禮拜。
須達家老女因緣，如彼經廣說。
又云：諸凡夫及四部弟子謗方等經，作五逆罪，犯四重禁，偷僧只物，婬比丘尼，破八戒齋，作諸惡事，種種邪見，如是等人，若能至心一日一夜系念在前，觀佛如來一相好者，諸惡罪障皆悉盡滅。又云：若有歸依佛世尊者，若稱名者，除百千劫煩惱重障，何況正心修念佛定。
寶積經第五云：如有寶珠，名種種色，在大海中雖有無量眾多駃流入於大海，以珠火力，令水銷滅，而不盈溢。如是如來、應、正等覺證菩提已，由智火力，能令眾生煩惱銷滅亦復如是。
若復有人於日日中稱說如來名號功德，是諸眾生能離黑闇，漸次當得燒諸煩惱，如是稱念南無佛者，語業不空。如是語業，名執大炬，能燒煩惱。
遺日摩尼經云：菩薩雖復數千巨億萬劫在愛欲中，為罪所覆，若聞佛經，一反念善，罪即消盡。
已上諸文滅罪。
大悲經第二云：若三千大千世界滿中須陀洹、斯陀含、阿那含、阿羅漢，若有善男子、善女人，若一劫，若減一劫，以諸種種稱意一切樂具，恭敬尊重，謙下供養。若復有人，於諸佛所，但一合掌、一稱名，如是福德，比前福德百分不及一，百千億分不及一，迦羅分不及一。何以故？以佛如來諸福田中為最無上，是故施佛成大功德。
略抄。以滿三千界辟支佛校量亦爾。
普曜經偈云：
一切眾生成緣覺，若有供養億數劫，
飲食衣服床臥具，搗香雜香及名華。
若有一心叉十指，專心自歸一如來，
口自發言南無佛，是功德福為最上。
般舟經說念佛三昧偈云：
假使一切皆為佛，圣智清凈慧第一，
皆於億劫過其數，講說一偈之功德。
至於泥洹誦詠福，無數億劫悉嘆誦，
不能究盡其功德，於是三昧一偈事。
一切佛國所有地，四方四隅及上下，
滿中珍寶以布施，用供養佛天中天。
若有聞是三昧者，得其福佑過於彼，
安諦諷誦說講者，引譬功德不可喻。
破一佛剎為塵，取一一塵亦碎如一佛剎塵數，以此一塵為一佛剎，若干佛剎滿中珍寶供養諸佛，以之為比也。已上生善。
度諸佛境界經說：若諸眾生緣於如來，生諸行者，斷無數劫地獄、畜生、餓鬼、閻魔王生。若有眾生一念作意緣如來者，所得功德無有限極，不可稱量。百千萬億那由他諸大菩薩悉得不可思議解脫定，不能計校知其邊際。
觀佛經說云：佛告阿難：我涅盤後，諸天世人若稱我名及稱南無諸佛，所獲福德無量無邊，況復系念，念諸佛者，而不滅除諸障礙耶？
已上滅罪生善。其余如上正修念佛門。
第二、冥得護持者，護身咒經云：三十六部神王有萬億沙鬼神為眷屬，護受三歸者。
般舟經云：劫盡壞燒時，持是三昧菩薩者，正使墮是火中，火即為滅。譬如大甖水滅小火。佛告跋陀和：我所語無有異。是菩薩者持是三昧，若帝王、若賊、若火、若水、若龍、若蛇、若閱叉鬼神、若猛獸，
若壞人禪，奪人念，設欲中是菩薩者，終不能中。佛言：如我所語無有異，除其宿命，其余無有能中者。偈曰：鬼神乾陀共擁護，諸天人民亦如是，并阿須倫摩睺勒苦窮，終不於中夭其命，能誦此經化人者。勇猛降伏諸魔事，心無所畏毛不豎，其功德行不可議，行此三昧得如是。
十住婆娑引此等文已，云唯除業報必應受者。
十二佛名經偈云：
若人持佛名，眾魔及波旬，
行住坐臥處，不能得其便。
第三、現身見佛者，文殊般若經下卷云：佛云：若善男子、善女人欲入一行三昧，應處空閑，舍諸亂意，不取相貌，系心一佛，專稱名字，隨佛方所，端身正向，能於一佛念念相續，即於念中能見過去、未來、現在諸佛。
導禪師釋云：眾生障重，觀難成就，是以大圣悲憐，直勸專稱名字。
般舟經云：前所不聞經卷，是菩薩持是三昧威神，夢中悉自得其經卷，各各悉見，悉聞經聲。若晝日不得者，若夜於夢中悉得見佛。佛告跋陀和：若一劫，若過一劫，我說是菩薩持是三昧者，說其功德不可盡竟，何況能求得是三昧者。又同經偈云：如阿彌陀國菩薩，見無央數百千佛，得是三昧菩薩然，當見無央百千佛。
其有誦受是三昧，已為面見百千佛，假使最後大恐懼，持此三昧無所畏。
念佛三昧經第九偈云：
若欲盡見一切佛，現在未來及十方，
或復求轉妙法輪，亦先修習此三昧。
十二佛名經偈云：
若人能至心，七日誦佛名，
得於清凈眼，能見無量佛。
第四、當來勝利者，華嚴經偈云：
若念如來少功德，乃至一念心專仰，
諸惡道怖悉永除，智眼於此能深悟。
般舟經偈云：
其人終不墮地獄，離餓鬼道及畜生，
世世所生識宿命，學是三昧得如是。
觀佛經云：若有眾生一聞佛身如上功德，相好光明，億億千劫不墮惡道，不生邪見雜穢之處，常得正見，勤修不息，但聞佛名，獲如是福，何況系念觀佛三昧。
安樂集云：大集經云：諸佛出世，有四種法度眾生。何等為四？一者、口說十二部經，即是法施度眾生；二者、諸佛如來有無量光明相好，一切眾生但能系心觀察，無不獲益，即是身業度眾生；三者、有無量德用，神通道力，種種神變，即是神通道力度眾生；四者、諸佛如來有無量名號，若總若別，其有眾生系心稱念，莫不除障獲益，皆生佛前，即是名號度眾生云云。正法念經有此文云云。
十二佛名經偈云：
若人持佛名，不生怯弱心，
智慧無諂曲，常在諸佛前。
若人持佛名，七寶華中生，
其華千億葉，威光相具足。
已上諸文永離惡趣，往生凈土。
觀佛經云：若能至心系念在內，端坐正受，觀佛色身，當知是人心如佛心，與佛無異，雖在煩惱，不為諸惡之所覆蔽，於未來世雨大法雨。
大集念佛三昧經第七云：當知如是念佛三昧，則為總攝一切諸法，是故非彼聲聞、緣覺二乘境界。若人暫聞說此法者，是人當來決定成佛，無有疑也。同經第九云：但能耳聞此三昧名，假令不讀不誦，不受不持，不修不習，不為他轉，為他不說，亦復不能廣分別釋，然彼諸善男子、善女人皆當次第成就阿耨菩提。
同經偈云：
若欲圓滿諸妙相，具足眾妙上莊嚴，
及求轉生清凈家，必先受持此三昧。
又有經言：
若於佛福田，能殖少分善，
初獲勝善趣，後必得涅盤。
大般若經云依敬憶佛，必出生死至涅盤。置此，乃至為供養佛，以一華散虛空亦如是。又置此，若善男子、善女人等，下至一稱南無佛陀大慈悲者，是善男子、善女人等，窮生死際，善根無盡，於天人中受富樂，乃至最後得般涅盤。
略抄。大悲經第二同之。
寶積經云：若有眾生於如來所起微善者，盡於苦際，畢竟不壞。又云：若有菩薩以勝意樂，能於我所起於父想，彼人當得入如來數，如我無異。
十二佛名經偈云：若人持佛名，世世所生處，身通游虛空，能至無邊剎。面覩於諸佛，能問甚深義。
為說微妙法，授彼菩提記。
法華經偈云：
功德？答云：唯我受持一四句偈。具如上說，王遂放免。當誦此偈時，聲所及處，受苦之人皆得解脫。王氏三日始蘇，憶持此偈，向諸沙門說之，示驗偈文，方知是華嚴經第十二卷，王氏自向空觀寺僧定法師說云然也。
第五、念彌陀別益者，為令行者其心決定，故別明之。
滅罪生善，冥得護念，現身見佛，將來勝利，如此。
觀經說像想觀云：作是觀者，除無量億劫生死之罪，於現身中得念佛三昧。又云：但聞佛名、二菩薩名，除無量劫生死之罪，何況憶念。又云：但想佛像得無量福，況復觀佛具足身相。
阿彌陀思惟經云：若轉輪王千萬歲中滿四天下七寶布施十方諸佛，不如苾芻、苾芻尼、優婆塞、優婆夷等，一彈指頃坐禪，以平等心憐愍一切眾生，念阿彌陀佛功德。
已上滅罪生善。
稱贊凈土經云：或善男子，或善女人，於無量壽極樂世界清凈佛土功德莊嚴，若已發愿，若當發愿，若今發愿，必為如是住十方面十殑伽沙諸佛世尊之所攝受。如說行者，一切定於阿耨菩提得不退轉，一切定生無量壽佛極樂世界。
觀經云：光明遍照十方世界，念佛眾生攝取不舍。又云：無量壽佛化身無數，與觀世音、大勢至，常來至此行人之所。
十往生經釋尊說阿彌陀佛功德國土莊嚴等已，云：清信士、清信女讀誦是經，流布是經，恭敬是經，不謗是經，信樂是經，供養是經，如是人輩，緣是信敬，我從今日常使前二十五菩薩護持是人，常使是人無病無惱，惡鬼惡神亦不中害，亦不惱之，亦不得便。
已上乃至睡寤行住，所至之處皆悉安穩云云。
喜信樂，修菩薩行，諸天世人莫不致敬，若不爾者，不取正覺。
已上冥得護持。
大集經賢護分云：善男子、善女人端坐系念，專心想彼阿彌陀如來、應供、等正覺，如是相好，如是威儀，如是大眾，如是說法，如聞系念，一心相續，次第不亂，或經一日，或復一夜，如是或至七日七夜，如我所聞，具足念故，是人必覩阿彌陀如來、應供、等正覺。若於晝時不能見者，若於夜分或夢中，阿彌陀佛必當現也。
觀經云：見眉間白毫者，八萬四千相好自然當見。見無量壽佛者，即見十方無量諸佛；得見無量諸佛故，諸佛現前授記，是為遍觀一切色相。
已上見佛。
鼓音聲經云：十日十夜六時專念，五體投地，禮敬彼佛，堅固正念，悉除散亂。若能令稱善，是人即時甚生慶悅，以是因緣，如其所愿，即得往生。
平等覺經云：佛言：要當齋戒，一心清凈，晝夜常念，欲生無量清凈佛國，十日十夜不斷絕，我皆慈愍之，悉令生無量清凈佛國，憍慢邪見，不信正法。知識比丘，名定自在，告王子言：世有佛像，眾寶嚴飾，可暫入塔，觀佛形像。時彼王子隨善友教，入塔觀像，見像相好，白言：比丘！佛像端嚴，猶尚如此，況佛真身。比丘告言：汝今見像，不能禮者，當稱南無佛。是時，王子合掌恭敬，稱南無佛。還宮系念，念塔中像，即於後夜夢見佛像。見佛像故，心大歡喜，舍離邪見，歸依三寶，隨壽命終，由前入塔稱南無佛因緣功德，值九百萬億那由他佛，逮得甚深念佛三昧。三昧力故，諸佛現前，為其授記。從是已來，百萬阿僧只劫不墮惡道，乃至今日，獲得甚深首楞嚴三昧。爾時王子，今我財首是也。
又云：佛言：我與賢劫諸菩薩曾於過去栴檀窟佛所，聞是諸佛色身變化，觀佛三昧海，以是因緣功德力故，超越九百萬億阿僧只劫生死之罪，於此賢劫次第成佛，
如是十方無量諸佛皆由此法成三菩提。
迦葉經云：昔過去久遠阿僧只劫，有佛出世，號曰光明。入涅盤後，有一菩薩，名大精進，年始十六，婆羅門種，端正無比。有一比丘，於白上畫佛形像，持與精進。精進見像，心大歡喜，作如是言：如來形像，妙好乃爾，況復佛身。愿我未來亦得成就如是妙身。言已思念：我若在家，此身叵得。即啟父母，求哀出家。父母答言：我今年老，唯汝一子，汝若出家，我等當死。子白父母：若不聽我者，我從今日不飲不食，不昇床座，亦不言說。作是誓已，一日不食，乃至六日，父母、知識、八萬四千諸婇女等，同時悲泣，禮大精進，尋聽出家。既得出家，持像入山，取草為坐，在畫像前結跏趺坐，一心諦觀此畫像，不異如來像者，非覺非知。一切諸法亦復如是，無相離相，體性空寂。作是觀已，經於日夜，成就五通，具足無量，得無礙辯，得普光三昧，具足大光明，以凈天眼見於東方阿僧只佛，以凈天耳聞佛所說，悉能聽受。滿足七月，以智為食，一切諸天散華供養。從山而出，來至村落，為人說法，二萬眾生發菩提心，無量阿僧只人住於聲聞、緣覺功德，父母親屬皆住不退無上菩提。佛告迦葉：昔大精進，今我身是。由此觀像，今得成佛。若有人能學如此觀，未來必當成無上道。
譬喻經第二云：昔有比丘，欲度其母，母已命過，便以道眼，天上、人中、狩、薜荔中求索，了不見之。觀於泥黎，見母在中，懊惋悲哀，廣求方便，欲脫其苦。時邊境有王，害父奪國。比丘知此王命余有七日，受罪之地與比丘母同在一處。夜安靖時，到王寢處，穿壁現半身，王怖拔壽命中夭。身如朝露蟲，見光則命終。持戒奉佛語，得生長壽天，累劫積福德，不墮畜生道。今身為龍身，戒德清明行，雖墮六畜中，必望自濟度。是時，龍子說此頌時，龍子龍女心意開解，壽終之後，皆當生阿彌陀佛國。
已上。八齋戒龍子也。
余趣信佛語生凈土，準之。地獄利益如前國王因緣，并下麤心妙果。諸余利益如下念佛功能。
大文第八、念佛證據者。問：一切善業各有利益，各得往生，何故唯勸念佛一門？
答：今勸念佛，非是遮余種種妙行，只是男女貴賤，不簡行住坐臥，不論時處諸緣，修之不難。乃至臨終愿求往生，得其便宜，不如念佛。故木經云：難陀國波琉璃王遣使白佛言：唯愿世尊，特垂慈愍，賜我要法，使我日夜易得修行，未來世中遠離眾苦！佛告言：大王！若欲滅煩惱障、報障者，當貫木子一百八以常自隨，若行若坐若臥，當至心，無分散意，稱佛陀、達摩、僧伽名，乃過一木子。如是若十、若二十，若百若千，乃至百千萬億，若能滿二十萬遍，身心不亂，無諸諂曲者，舍命得生第三炎魔天，衣食自然，常受安樂。若復能滿一百萬遍者，當得除斷百八結業，背生死流，趣涅盤道，獲無上果。
略抄。感禪師亦同之。
況復諸圣教中，多以念佛為往生業，其文甚多，略出十文：一、占察經下卷云：若人欲生他方現在凈國者，應當隨彼世界佛之名字，專意誦念，一心不亂。如上觀察者，決定得生彼佛凈國，善根增長，速成不退；七、發菩提心；八、修行六念大文第十、問答料簡者，略有十事：一、極樂依正；二、往生階位；三、往生多少；四、尋常念相；五、臨終念相；六、麤心妙果；七、諸行勝劣；八、信毀因緣；九、助道資緣；十、助道人法。
第一、極樂依正者。問：阿彌陀佛極樂凈土是何身何土耶？
答：天臺云：應身佛，同居土。遠法師云：是應身應土。綽法師云：是報佛報土。古舊等相傳皆云化土化身，此為大失。依大乘同性經云：凈土中成佛者，悉是報身；穢土中成佛者，悉是化身。又彼經云：阿彌陀如來、蓮華開敷星王如來、龍主如來、寶德如來等諸如來，清凈佛剎現得道者、當得道者，如是一切，皆是報身佛也。何者如來化身？由如今日踴步健如來、魔恐怖如來等。
已上安樂集。
問：彼佛成道，為已久如？
答：諸經多云十劫，大阿彌陀經云十小劫，平等覺經云十八劫，稱贊凈土經云十大劫，邪正難知，但雙觀經璟興師疏會平等經云十八劫者，其小字闕其中點矣。
問：未來壽幾何？
答：小經云無量無邊阿僧只劫。觀音授記經云：阿彌陀佛壽命無量百千億劫，當有終極，佛涅盤後，正法住世，等佛壽命。善男子！阿彌陀佛正法滅後，過中夜分，明相出時，觀世音菩薩於菩提樹下成等正覺，號普光功德山王如來，其佛國土無有聲聞、緣覺之名，其佛國土，號眾寶普集莊嚴。普光功德如來涅盤，正法滅後，大勢至菩薩即於其國成佛，號善住功德寶王如來，國土、光明、壽命，乃至法住，等無有異。
問：同性經云報身，授記經云入滅，二經相違，諸師何會？
答：綽禪師會授記經云：此是報身，現隱沒相，非滅度也。迦才會同性經云：凈土中成佛，判為報者，是受用事身，非實報身也。
問：何者為正耶？
答：迦才云：眾生起行既有千殊，往生見土亦有萬別也。若作此解者，諸經論中或判為報，或判為化，皆無妨難也，但知諸佛修行具感報、化二土也。如攝論，加行感化，正體感報。若報若化，皆欲成就眾生，此則土不虛設，行不空修。但信佛語，依經專念，即得往生，亦不須圖度報之與化也。
此釋善矣！須專稱念，勿勞分別。
問：彼佛相好何以不同？
答：觀佛經說諸佛相好云：同人相故，說三十二；勝諸天故，說八十好；為諸菩薩說八萬四千諸妙相好。
彼佛準之。
問：雙觀經云從佛道樹高四百萬里，寶積經云道樹高十六億由旬，十往生經云道樹高四十萬由旬，樹下有師子座，高五百由旬，觀經云佛身量六十萬億那由他河沙由旬云云。樹座、佛身何不相稱？
答：異解不同。或釋佛境界大小不相礙；或釋寄應佛說樹量，寄真佛說身量；又有多釋，不可具述。
問：華嚴經云：娑婆世界一劫為極樂國一日一夜等云云。由此當知，上品中生，經宿華開，當此間半劫，乃至下下生十二劫，當此間沙塵數劫。何名極樂？
答：設經沙劫，蓮華不開，既無微苦，豈非極樂？如雙觀經云：其胎生者所處宮殿，或百由旬，或五百由旬，各於其中受諸快樂，如忉利天。
有師云：胎生是中品下品。有師云：九品所不攝。雖有異說，快樂不別，何況判彼九品所經日時，諸師不同。懷感、智憬等諸師許彼國土日夜劫數，誠當所責。有師云：佛以此土日夜說之，令眾生知云云。今謂後釋無失，且以四例助成：
一者、彼佛身量若干由旬，不以彼佛指分疊為彼由旬也。若不爾者，應似如須彌山長大之人，以一毛端為其指節，故知不以佛指量說佛身長短，何必以凈土時刻說華開遲速耶？
二者、如尊勝陀羅尼經說，忉利天上善住天子聞空聲告：汝當七日死。，時天帝釋承佛教勅，令彼天子七日勤修，過七日後，壽命得延。
此是人中日夜而說。若據天上七日者，當於人中七百歲，不應佛世八十年中決了其事，九品日夜亦應同之。
三者、法護所譯經云，胎生之人過五百歲得見於佛。平等覺經云於蓮華中化生在城中，於是間五百歲不能得出。
憬興等師以此文證此方五百歲也。今云彼胎生歲數，既依此間說，九品時刻有何別義，不同彼耶？
四者、若據彼界說九品者，上品中生一宿，上品下生一日夜，即當此界半劫一劫。若許爾者，胎生疑心者尚經娑婆五百歲而速得見佛，上品信行者豈過半劫一劫而遲開蓮華耶？有此理故，後釋無失。
問：若以此界日夜時刻說彼相者，彼上上品生彼國已，不應即悟無生法忍。所以然者，此界少時修行為勝，彼國多時善根為劣。既爾，上上品人於此世界一日至七日具足三福業，尚不能證無生法忍，云何生彼，聞法即悟？故知經彼國土長遠時刻，悟無生忍，然約彼名即悟，望此即億千歲，或可上上人必是方便後心行圓滿者。若不爾者，諸文桙楯？
答：未知彼國多善劣，此界少善勝。
問：雙觀經說：於是廣植德本，布恩施慧，勿犯道禁，忍辱精進，一心智慧，轉相教化，立善正意，齋戒清凈一日一夜，勝在無量壽佛國為善百歲。所以者何？彼佛國土無為自然，皆積眾善，無毛發之惡，於此修善十日十夜，勝於他方諸佛國中為善千歲。
是其勝劣。
答：二界善根，克對可爾，然值佛緣勝，速悟無失。或此經但顯修行難易，非顯善根勝劣。譬如貧賤施一錢，雖可稱美，而不辦眾事；富貴舍千金，雖不可稱，而能辦萬事。二界修行亦復如是。如金剛般若經云佛世信解未足為勝，滅後為勝，或有余義，不能委曲。
問：如隨娑婆行因，極樂階位有別，所感福報亦有別耶？
答：大都無別，細分有差。如陀羅尼集經第二云：若人不以香、華、衣、食等供養者，雖生彼凈土，而不得香、華、衣、食等種種供養之報。
文彼違此佛本愿，更思擇之。
又玄一師、因法師同云約實而論，亦有勝劣，然其狀相似故，說無好丑。
問：極樂世界去此幾處？
答：經云：從此西方過十萬億佛土，有極樂世界。有經云：於是西方去此世界，過百千俱胝那庾多佛土有佛世界，名曰極樂。
問：二經何故不同？
答：論智光疏意云，言俱胝者，此為億也。那庾多者，當此間垓數也。世俗言十千曰萬，十萬曰億，十億曰兆，十兆曰經，十經曰垓，垓猶是大數也。百千俱胝即十萬億。億有四位：一者、十萬；二者、百萬；三者、千萬；四者、萬萬。今言億者，即是萬萬。為顯此義，舉那由多。
此釋可思。
問：彼佛所化為唯極樂？為亦有余？
答：大論云：阿彌陀佛亦有嚴凈不嚴凈土如釋迦文。
問：何等是耶？
答：極樂世界即是凈土，然其穢土未知何處？但道綽等諸師以鼓音聲經所說國土為彼穢土。如彼經云：阿彌陀佛與聲聞俱，其國號曰清泰，圣王所住。其城縱廣十千由旬，於中充滿剎利之種。阿彌陀如來、應、正遍知，父名月上轉輪圣王，其母名曰殊勝妙顏，子名月明，奉事弟子名無垢稱，智慧弟子名曰攬光，神足精勤名曰大化。爾時，魔王名曰無勝，有提婆達多，名曰寂靜，阿彌陀佛與大比丘六萬人俱。
問：彼佛所化為唯極樂、清泰二國？
答：教文隨緣，且舉一隅。論其實處，不可思議。如華嚴經偈云：
菩薩修行諸愿海，普隨眾生心所欲，
眾生心行廣無邊，菩薩國土遍十方。
又云：
如來出現遍十方，一一塵中無量土，
其中境界亦無量，悉住無邊無盡劫。
問：如來施化，事不孤起，要對機緣，何遍十方？
答：廣劫修行，成就無量眾，故彼機緣亦遍十方界。如華嚴偈云：
往昔勤修多劫海，能轉眾生深重障，
故能分身遍十方，悉現菩提樹王下。
第二、往生階位者。問：瑜伽論云：三地菩薩方生凈土。今勸地前凡夫、聲聞有何意？
答：凈土差別，故無有過。如感師釋云：諸經論文說生凈土，各據一義。凈土既有麤妙勝劣，得生亦有上下階降。又道宣律德云：三地菩薩始見報佛凈土。
問：設非報土，惑業重者豈得凈土？
答：天臺云：無量壽佛國雖果報殊勝，臨終之時，懺悔念佛，業障便轉，即得往生。雖具惑染，愿力持心亦得居也。
問：若許凡夫亦得往生，如何通會彌勒問經云念佛者，非凡愚念，不雜結使，得生彌陀佛國？
答：西方要決釋云：知娑婆苦，永辭染界，非薄淺凡，當來作佛，意專廣度法界眾生，有斯勝解，故非愚也。正念時，結使眠伏，故言不雜結使念也。
已上略鈔。
意云凡夫行人具此德也。
問：彼國眾生皆不退轉，明知非是凡夫生處？
答：所言不退者，非必是圣德。如要決云：今明不退，有其四種，十住毗婆沙云：一、位不退，即修因萬劫，不復退墮惡律儀行，流轉生死；二、行不退，已得初地，利他行不退；三、念不退，八地已去無功用，意得自在故；四、處不退，雖無文證，約理以成。何者？如天中得果，即得不退。凈土亦爾，命長無病，勝侶提攜，純正無邪，唯凈無染，事圣尊，由此五緣，其處無退。
已上略鈔。
問：九品階位，異解不同，如遠法師云：上上生，四、五、六地；上中生，初、二、三地；上下生，地前三十心也。力法師云：上上行向，上中十解，上下十信。基師云：上上十回向，上中解行，上下十信。有云：上上十住初心，上中十信後心，上下十信初位。有云：上上十信及以前能發三心能修三行者也，上中上下唯取十信以前發菩提心修善凡夫起行淺深以分二品也。所以諸師所判不同者，以無生忍位不同故。仁王經無生忍在七、八、九地，諸論在初地或忍位，本業瓔珞經在十住，華嚴經在十住，占察經說修一行三昧，得相似無生法忍者也。故諸師各據一義也。
中品三生，遠云：中上是前三果，中中是七方便，中下是種解脫分善人。力法師同之。基云：中上四善根，中中三賢，中下方便前人。有云：如次軟頂忍。有云：三生并是種解脫分善根人也。
已上六品亦有余釋，見感禪師論、龍興記等。
下品三生無別階位，但是具縛造惡人也。明往生人其位有限，寧知猶是我等分耶？
答：上品之人，階位設深，下品三生豈非我等分耶？況彼後釋既取十信以前凡夫為上品二。
問：若必畢命為期者，如何感和尚云長時、短時、多修、少修皆得往生耶？
答：業類非一故，二師俱無過。然畢命為期，勤修無怠，令業決定，是為張本。
問：菩薩處胎經第二說：西方去此閻浮提十二億那由他，有懈慢界，國土快樂，作倡伎樂，衣被服飾，香華莊嚴，七寶轉開床，舉目東視，寶床隨轉，北視、西視、南視亦如是轉。前後發意眾生欲生阿彌陀佛國者，皆深著懈慢國土，不能前進，生阿彌陀佛國，億千萬眾，時有一人能生阿彌陀佛國。
以此經準，難可得生。
答：群疑論引善導和尚前文而釋此難，又自助成云：此經下文言：何以故？皆由懈慢，執心不牢固。是知雜修之者，為執心不牢之人，故生懈慢國也。若不雜修，專行此業，此即執心牢固，定生極樂國。
又報凈土生者極少，化凈土中生者不少，故經別說，實不相違也。
問：設雖不具三心，雖不期畢命，彼一聞名尚得成佛，況暫稱念，何唐捐耶？
答：暫似唐捐，終非虛設。如華嚴偈說聞經者轉生時益云：若人堪任聞，雖在於大海，及劫盡火中，必得聞此經佛國二百二十億菩薩、甘露味佛國二百五十億菩薩、龍勝佛國十四億菩薩、勝力佛國萬四千菩薩、師子佛國五百菩薩、離垢光佛國八十億菩薩、德首佛國六十億菩薩、妙德山佛國六十億菩薩、人王佛國十億菩薩、無上華佛國無數不可稱計不退諸菩薩，智慧勇猛，已曾供養無量諸佛，於七日中即能攝取百千億劫大士所修堅固之法。無畏佛國七百九十億大菩薩眾，諸小菩薩及比丘等不可稱計，皆當往生。不但此十四佛國中諸菩薩等當往生也，十方世界無量佛國其往生者亦復如是，甚多無數。我但說十方諸佛名號，及菩薩、比丘生彼國者，晝夜一劫尚未能竟。
此諸佛土中，今娑婆世界有修少善當往生者，我等幸遇釋尊遺法，億劫一適，預少善往生之流，應務勤修，莫失時焉。
問：若少善根亦得往生，如何經云不可以少善根福德因緣得生彼國？
答：此有異解，不能繁出。今私案云：大小無定，相待得名。望大菩薩，名之少善；望輪回業，名之為大。是故二經義不違害。
第四、明尋常念相者，此有多種，大分為四：一、定業，謂坐禪入定觀佛；二、散業，謂行住坐臥散心念佛；三、有相業，謂或觀相好，或念名號，偏厭穢土，專求凈土；四、無相業，謂雖稱念佛，欣求凈土，而觀身土即畢竟空，如幻如夢，即體而空，雖空而有，非有非空。通達此無二，真入第一義，是名無相業，是最上三昧。故雙觀經阿彌陀佛言：通達諸法性，一切空無我，專求凈佛土，必成如是剎。又止觀常行三昧中有三段文，具如上別行中引。
問：定散念佛，俱往生耶？
答：殷重心念，無不往生。故感師說念佛差別云：或深或淺，通定通散，定即始，如是乃至不念彼如來，亦不得彼如來已，如是次第，得空三昧。又觀佛三昧經云：如來亦有法身、十力、無畏、三昧解脫諸神通事，如此妙處，非汝凡夫所覺境界，但當深心起隨喜想，起是想已，當復系念念佛功德。故知初學之輩觀彼色身，後學之徒念法身也。故言如是次第，得空三昧。當須善會經意，勿生毀贊之心，妙知大圣巧逗根機者。
觀佛經第九說，觀佛一毛乃至觀具足色身已，有所引之十力、無畏、三昧等文。
問：念佛之行，於九品中是何品攝？
答：若如說行，理當上上，如是隨其勝劣，應分九品。然經所說九品行業，是示一端，理實無量。
問：為如定散俱得往生，亦為現身俱見佛耶？
答：經論多說三昧成就，即得見佛，明知散業不可得見，唯除別緣。
問：有相、無相觀俱得見佛耶？
答：無相見佛，理在不疑；其有相觀，或亦見佛，故觀經等勸觀色相。
問：若有相觀亦見佛者，云何華嚴經偈云凡夫見諸法，但隨於相轉，不了法無相，以是不見佛。有見則為垢，此則未為見。遠離於諸見，如是乃見佛，又云了知一切法，自性無所有，如是解法性，即見盧舍那，金剛經云若以色見我，以音聲求我，是人行邪道，不能見如來？
答：要決通云：大師說教，義有多門，各稱時機，等無差異。般若經自是一門，彌陀等經復為一理。何者？一切諸佛并有三身，法佛無形體，非色聲，良為二乘及小菩薩聞說三身不異，即謂同有色聲。但見化身色相遂執，法身亦爾，故說為邪。彌陀經等勸念佛名觀相求生凈土者，但以凡夫障重，法身幽微，法體難緣，且教念佛觀形禮贊。
問：凡夫行者雖勤修習，心不純凈，何輒見佛？
答：眾緣合見，非唯自力。般舟經有三緣，如上九十日行所引止觀文。
問：以幾因緣得生彼國？
答：依經案之，具四因緣：一、自善根因力；二、自愿求因力；三、彌陀本愿緣；四、眾圣助念緣大石置在船上，沒不？王言：不沒。那先言：船中百*枚大石，因船不得沒；人雖有本惡，一時念佛，不沒泥梨，便生天上，何不信耶？其小石沒者，如人作惡，不知經法，死後便入泥梨，何不信耶？王言：善哉！善哉！比丘言：如兩人俱死，一人生第七梵天，一人生罽賓國，此二人遠近雖異，死則一時到。如有一雙飛鳥，一於高樹上止，一於卑樹上止，兩鳥一時俱飛，其影俱到耳。如愚人作惡得殃大，智人作惡得殃少。如燒鐵在地，一人知燒，一人不知，兩人俱取，然不知者手爛大，知者少壞。作惡亦爾，愚者不能自悔，故得殃大；智者作惡知不當，故為日自悔，故其罪小。
十念滅眾罪，乘佛悲愿船，須臾得往生，其理亦可然。
又十疑釋云：今以三種道理校量，輕重不定，不在時節久近多少。云何為三？一者、在心；二者、在緣；三者、在決定。在心者，造罪之時，從自虛妄顛到心生。念佛心者，從善知識聞說阿彌陀佛真實功德名號心生。一虛一實，豈得相比？譬如萬年闇室，日光暫至，而闇頓除，豈有久來之闇不肯滅耶？在緣者，造罪之時，從虛妄癡闇心，緣虛妄境界顛倒心生。念佛之心，從聞佛清凈真實功德名號，緣無上菩提心生。一真一偽，豈得相比？譬如有人被毒箭中，箭深毒磣，傷肌致骨，一聞滅除藥鼓聲，即毒箭除。豈以深毒不肯出也？在決定者，造罪之時，以有間心，有後心也。念佛之時，以無間心，無後心，遂即舍命，善心猛利，是以即生。譬如十圍之索，千夫不制，童子揮劍，須臾兩段。又如千年積草，以大豆火焚之，少
斯斃，皆犀角觸，諸死者還活；七、黃鵠喚子安，子安還活，豈可得言墳下千齡決無可蘇也？一切萬法皆有自力他力，自攝他攝，千開萬閉，無量無邊，豈得以有礙之識疑彼無礙之法乎？又五不思議中，佛法最不可思議。豈以三界系業為重，疑彼小時念法為輕？
已上略抄。
今加之云：一、栴檀樹出成時，能變四十由旬伊蘭林普皆香美；二、用師子筋以為琴弦，音聲一奏，一切余弦悉皆斷壞；三、一斤石汁能變千斤銅為金；四、金剛雖堅固，以羚羊角扣之，則渙。十萬億歲如救頭燃，尚不滅罪，還生地獄，如何念佛一聲十聲即得滅罪，往生凈土？
答：感師釋云：念佛由五緣故滅罪：一、發大乘心緣；二、愿生凈土緣，小乘人不信有十方佛故；三、阿彌陀佛本愿緣；四、念佛功德緣，彼比丘但作四念處觀故；五、佛威力加持緣，是故滅罪得生凈土。彼小乘人不爾，故不能滅罪。
問：若爾，云何雙觀經說十念往生，云唯除五逆、誹謗正法？
答：智憬等諸師云：若唯造五逆者，由十念故得生；若造逆罪，亦謗法者，不得往生。有云：造五逆不定業得往生，造五逆定業不往生。如是有十五家釋。感法師不用諸師釋，自云：若不造逆人，不。
問：所引文云智者轉重輕受，下品生人但十念已，即生凈土，何處輕受？
答：雙觀經說彼土胎生者云：五百歲中不見三寶，不得供養，修諸善本，而以此為苦，雖有余樂，猶不樂彼處。
準之，應以七七日、六劫、十二劫不見佛，不聞法等，為輕受苦耳。
問：為如臨終一念佛名能滅八十億劫眾罪，尋常行者亦可然耶？
答：臨終心力強，能滅無量罪，尋常稱名，不應如彼。然若觀念成，亦滅無量罪。若但稱名，隨心淺深，得其利益，應有差別，具如前利益門。
問：何以得知淺心念佛亦有利益？
答：首楞嚴三昧經云：如有大藥王，名曰滅除，若斗戰時以用涂鼓，諸被箭射，刀矛所傷，得聞鼓聲，箭出毒除。如是菩薩住首楞嚴三昧時，有聞名者，貪恚癡箭自然拔出，諸邪見毒皆悉除滅，一切煩惱不復動發。
已上觀見諸法真如實相，見凡夫法、佛法不二，是名修習首楞嚴三昧。
菩薩既爾，何況佛？聞名既爾，何況念？應知淺心念，利益亦不虛。
第六、麤心妙果者。問：若為菩提，於佛作善，證得妙果，理必可然。若為人天果，修善根云何？
答：或染或凈，於佛修善，雖有遠近，必至涅盤。故大悲經第三，佛告阿難言：若有眾生樂著生死三有愛果，於佛福田種善根者，作如是言：以此善根，愿我莫般涅盤。阿難！是人若不涅盤，無有是處。阿難！是人雖不樂求涅盤，然於佛所種諸善根，我說是人必得涅盤。
問：所作之業，隨愿感果，何樂世報得出世果？
答：業果之理，不必一同。以諸善業回向佛道，是即作業隨心而轉；以雞狗業樂求天樂，是即惡見，不令業轉。是故於佛修諸善業，意樂雖異，必至涅盤。故彼經舉譬言：譬如長者依時下種於良田中，隨時溉灌，常善護持。若是長者於余時中到彼田所，作如是言：咄哉！種子！汝莫作種，莫生莫長。然彼種子必應作果，非無果實。
取意略抄。
問：彼於何時得般涅盤？
答：設雖久久輪回生死，善根不亡，必得涅盤。故彼經云：佛告阿難：如捕魚師為得魚故，在大池水安置鉤餌令魚吞食；魚吞食已，雖在池中，不久當出。
阿難！一切眾生於諸佛所得生敬信，種諸善根，修行布施，乃至發心得一念信，雖復為余惡不善業之所覆障，墮在地獄、畜生、餓鬼，
諸佛世尊以佛眼觀見此眾生發心勝故，從於地獄拔之令出；既拔出已，置涅盤岸。
問：如此經意，以敬信故，遂得涅盤。若爾，但一聞，應非涅盤因。既爾，云何華嚴偈云若有諸眾生，未發菩提心，一得聞佛名，決定成菩提？
答：諸法因緣不可思議。譬如孔雀聞雷震聲，即得有身；又尸利沙果先無形質，見昴星時，果則出生，足長五寸。依佛名號即結佛因亦復如是，從此微因，遂著大果。如彼尼拘陀樹從芥子許種生，枝葉遍覆五百兩車，淺近世法猶難思議，何況出世甚深因果？唯應信仰，不可疑念。
問：以染心緣於如來者，亦有利益耶？
答：寶積經第八，密跡力士告寂意菩薩云：耆域醫王合集諸藥，以取藥草作童子形，端正殊好，世之希有，所作安諦，所有究竟，殊異無比。往來周旋，住立安坐，臥寐經行，無所缺漏。所顯變業，或有大豪、國王、太子、大臣、百官、貴姓、長者，來到耆域醫王所，視藥童子與共歌戲，相其顏色，病皆得除，便致安穩，寂靜無欲。寂意！且觀其耆域醫王療治世間，其余醫師所不能及也。如是，寂意！若菩薩奉行法身金，心大歡喜。念佛三昧亦復如是，當密藏之。
二云：譬如貧人執王寶印，逃走上樹，六兵追之。貧人見已，即吞寶印。兵眾疾至，令樹倒躄又大集經第七云：若有眾生已於無量無邊佛所殖眾德本，乃得聞是如來十力、四無所畏、不共之法、三十二相。
下劣之人不能得聞如是正法，假使得聞，未必能信。
當知生死因緣不可思議，薄德得聞，難知其緣。如烏豆聚，有一綠豆。但彼雖聞而不信解，是即薄德之所致耳。
問：佛於往昔具修諸度，尚於八萬歲不能聞此法，云何薄德輒得聽聞？設許希有，猶違道理。
答：此義難知。試案之云：眾生善惡有四位別：一、惡用偏增，此位無聞法，如法華云增上慢人二百億劫常不聞法；二、善用偏增，此位常聞法，如地住已上大菩薩等；三、善惡交際，謂垂舍凡入圣之時，此位中有一類之人聞法甚難，適聞即悟，如常啼菩薩、須達老女等，或為魔所障，或為自惑障，雖隔聞見，不久即悟；四、善惡容預，此位善惡同是生死流轉法故，多難聞法，非惡增故，非一向無聞，非交際故，雖聞無巨益，六趣四生蠢蠢類是。故上人中亦有難聞，凡愚之中亦有聞者，此亦未決，後賢取舍。
問：不信之者，得何罪報？
答：稱揚諸佛功德經下卷云：其有不信贊嘆稱揚阿彌陀佛名號功德而謗毀者，五劫之中當墮地獄，具受眾苦。
問：若無深信，生疑念者，終不往生？
答：若全不信，不修彼業，不愿求者，理不應生；若雖疑佛智，而猶愿彼土，修彼業者，亦得往生。如雙觀經云：若有眾生以疑惑心修諸功德，愿生彼國，不了佛智、不思議智、不可稱智、大乘廣智、無等無倫最上勝智，於此諸智疑惑不信；然猶信罪福，修習善本，愿生其國，此諸眾生生彼宮殿，壽五百歲，常
經琉璃王行。其出家人亦有三類：若上根者，草座鹿皮，一菜一果，如雪山大士是也；若中根者，常乞食，糞掃衣；若下根者，檀越信施，但少有所得即便知足，具如止觀第四。況復若佛弟子專修正道，無所貪求者，自然具資緣。如大論云：譬如比丘貪求者，不得供養，無所貪求，則無所乏短。心亦如是，若分別取相，則不得實法。
又大集月藏分中，欲界六天、日月星宿、天龍八部，各於佛前發誓愿言：若佛聲聞弟子住法順法，三業相應而修行者，我等皆共護持養育，供給所須，令無所乏。若復世尊聲聞弟子無所積聚，護持養育。又云：若復世尊聲聞弟子住於積聚，乃至三業與法不相應者，亦當棄舍，不復養育。
問：凡夫不必三業相應，若有缺漏，應無依怙。
答：如是之問難，是即懈怠無道心者之所致也。若誠求菩提，誠欣凈土者，寧舍身命，豈破禁戒？應以一世勤勞，期永劫妙果也。況復設雖破戒，非無其分。如同經佛言：若有眾生為我出家，剃除須發，被服袈裟，設不持戒，彼等悉已為涅盤印之所印也。若復出家不持戒者，有以非法而作惱亂罵辱毀訾，以手刀杖打縛斫截，若奪衣鉢及奪種種資生具者，是人則壞三世諸佛真實報身，則挑一切天人眼目，是人為欲隱沒諸佛所有正法三寶種故，令諸天人不得利益，墮地獄故，為三惡道增長盈滿故云云。
爾時，復有一切天龍乃至一切迦吒富單那、人、非人等，皆悉合掌，作如是言：我等於佛一切聲聞弟子，乃至若復不持禁戒，剃除須發，著袈裟片者，作師長想，護持養育，與諸所須，令無乏少。若余天龍乃至迦吒富單那等作其惱亂，乃至惡心以眼視之，我等悉共令彼天龍、富單那等，所有諸根陀羅王共相惱害，身心受苦。我今復以彼諸施主寄付汝手。
破戒尚爾，何況持戒？聲聞尚爾，何況發大心至誠念佛耶？
問：若破戒人亦為天龍所護念者，云何梵網經云五千鬼神拂破戒比丘跡，涅盤經云國王、群臣及持戒比丘，應當苦治驅遣呵嘖破戒者耶？
答：若如理苦治，即順佛教；若非理惱亂，還違圣旨，故不相違。如，佛言：國王、群臣見出家者作大罪業、大殺生、大偷盜、大非梵行、大妄語及余不善，如是等類，但當如法擯出國土、城邑、村落，不聽在寺。亦復不得同僧事業，利養之分悉不共同。不得鞭打，若鞭打者，理所不應，又亦不應口罵辱，一切不應加其身罪。若故違法而謫罪者，是人便於解脫退落，必定歸趣阿鼻地獄，何況鞭打為佛出家具持戒者？
問：人間擯治，差別可然，非人之行，猶未決了。梵網經一向拂跡，月藏經一向供給，那忽乖角？
答：為知罪福旨，要須決人行，不可必決非人所行。若制若開，各生巨益，或復如人意樂不同，非人愿樂亦不同爾，學者應決。
問：因論生論，於彼犯戒出家之人供養惱亂，得幾罪福？
答：十輪經偈云：被河沙佛，解脫幢相衣，於此起惡心，定墮無間獄。
問：何等教文念佛相應耶？
答：如前所引西方證據，皆是其文。然正明西方觀行并九品行果，不如觀無量壽經一卷，畺良耶舍譯。。說彌陀本愿并極樂細相，不如雙觀無量壽經二卷，康僧鎧譯。。明諸佛相好并觀相滅罪，不如觀佛三昧經十卷或八卷，覺賢譯。。明色身、法身相，并三昧勝利，不如般舟三昧經三卷或二卷，支婁迦譯。
六卷或五卷，功德直共玄暢譯。。明修行方法，不如上三經，并十往生經十四卷或十二卷，龍樹造，羅什譯。。日日讀誦，不如小阿彌陀經一卷五紙，羅什譯。。結偈總說，不如無量壽經優婆提舍愿生偈或名凈土論，或名往生論，世親造，菩提留支譯，一卷。。修行方法，多在摩訶止觀各一卷。
七卷。記往生人，多在迦才師凈土論一卷。其余雖多，要不過此。
問：行人自應學彼諸文，何故今勞著此文耶？
答：豈不前言如予之者難披廣文，故聊抄其要耶？
問：大集經云：或抄寫經法，洗脫文字，或損壞他法，或闇藏他經，由此業緣，今得盲報云云。而今抄經論，或略多文，或亂前後，應是生盲因，何為自害耶？
答：天竺、震丹論師、人師引經論文，多略取意，故知錯亂經旨是為盲因，省略文字非是盲因。或復於彼十法行中，初、書寫行脫文是過，為開解等抄非過，況今所抄多引正文，或是諸師所出文也。又至不能出繁文者，注或云乃至，或云略抄，或云取意，是即欲令學者易勘本文也。
問：所引正文誠可生信，但屢加私詞，蓋招人論謗耶？
答：雖非正文，而不失理，若猶有謬，茍不執之，見者取舍，令順正理，若偏生謗，亦不敢辭。如華嚴經偈云：若有見菩薩，修行種種行，起善不善心，菩薩皆攝取。
當知生謗亦是結緣。我若得道，愿引攝彼，彼若得道，愿引攝我，乃至菩提，互為師弟。
問：因論生論，多日染筆，劬勞身心，其功非無期，何事耶？
答：依此諸功德，愿於命終時，得見彌陀佛，無邊功德身。我及余信者，既見彼佛已，愿得離垢眼，證無上菩提。