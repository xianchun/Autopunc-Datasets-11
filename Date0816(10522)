師子峰如如顏丙勸修凈業文。
贊佛偈。
我昔所造諸惡業，皆由無始貪瞋癡，
從身語意之所生，一切我今皆懺悔。
愿我臨欲命終時，盡除一切諸障礙，
面見彼佛阿彌陀，即得往生安樂剎。
愿以此功德，莊嚴佛凈土，上報四重恩，下濟三涂苦。
若有見聞者，悉發菩提心，盡此一報身，同生極樂國，
十方三世一切佛云云。
八萬四千之妙相，得非本性彌陀；十萬億剎之遐方，的是唯心凈土。凈穢雖隔，豈越自心？生佛乃殊，寧乖己性？心體虛曠，不礙往來；性本包容，何妨取舍？是以舉念即登於寶界，還歸地產之家鄉；彈指仰對於慈容，實會天真之父子。幾生負德，枉受沈淪，今日投誠，必蒙拯濟。三心圓發，一志西馳，盡來際以依承，歷塵劫而稱贊。
念佛號并菩薩號同前。
比丘為度眾生，歸命一心稽首禮贊阿彌陀佛三乘圣眾，愿以凈光慈誓攝我。我今為脫娑婆苦報，求生凈土，滿菩提愿，發志誠心，修行凈業。愿以禮念如來圣號、諷經、誦咒眾善功德，投入如來誓愿海中，承佛慈力，諸罪消滅，凈因增長，正念現前。臨欲命終，預知時至，身無病苦，口業清凈，心不倒散，如入禪定，佛及眾圣，手持金臺、異香天樂來迎接我，如一念頃，得生佛國，華開見佛，即聞佛乘，頓開佛慧，即證無生，廣度有情，同歸凈土。惟愿如來特垂救濟，十方三世云云。
歸命樂邦大慈父，勇猛調御阿彌陀，
一音所演甚深經，菩薩聲聞賢圣眾，
普放慈光攝取我，成就十念菩提心。
長辭五濁凈諸緣，即趣九蓮如佛住。
佛月映臨我心水，我心亦映佛月中，
愿力有在誓歸依，赴我懇求來接引。
念佛菩薩號如前。
上來誦經、持咒、禮懺、念佛功德，普為眾生一心歸命，正趣回向西方極樂世界彌陀愿海，仰冀世尊以大愿輪慈誓攝受，令我三業善根增進，於此惡趣速盡報緣，一切生因畢竟永斷。臨命終時，正念往生，見佛了心，還度一切。我業障罪，悉皆懺悔，愿垂接引，隨佛同歸，護佛法神，普及恩有，俱蒙利樂，悉展威靈，於三昧中共垂衛護。愿佛慈悲哀憐攝受，十方三世云云。
稽首阿彌陀，救世大慈父，
甚深真法藏，三乘賢圣僧。
我以誠實心，求生佛凈土，
愿住本弘誓，普運無緣慈，
應念赴機緣，猶如水中月。
念佛菩薩如前。
上來誦經念佛功德，祝獻護法諸天，報答四恩三有，利樂法界眾生，我等一眾懺悔罪根，莊嚴凈土。愿此身報盡，臨舍壽時，承此善根，決定得生極樂世界，見佛聞法，速證菩提，廣度群生，大作佛事，十方三世云云。
今之學佛者有二途，曰參禪，曰修凈土。而凈土之法尤直截簡易，此是如來以方便，從凡夫超入圣位故，謂之圓頓法門。宋龍舒王居士作凈土文十卷，普勸修持，其言廣博諄懇，有大乘氣象，而辭句明白洞達，雖愚夫愚婦，可以曉解。其書久傳，惜無善本，吾友張慎伯因重刻之，俾廣其傳。慎伯名守約，繡水人，端廉好義，蚤業操觚，以不樂仕進，遂棄去，攻古文辭。晚歲猶專心凈業，故刻是編，有志佛乘者，尚究心於此，而無負慎伯津梁之意。
